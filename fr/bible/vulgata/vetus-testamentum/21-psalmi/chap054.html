<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap054.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 54</h1>

<hr/>

<p>1 In finem, In carminibus intellectus David.</p>

<p>2 Exaudi Deus orationem meam, et ne despexeris deprecationem meam:</p>

<p>3 intende mihi, et exaudi me. Contristatus sum in exercitatione mea: et conturbatus sum</p>

<p>4 a voce inimici, et a tribulatione peccatoris. Quoniam declinaverunt in me iniquitates, et in ira molesti erant mihi.</p>

<p>5 Cor meum conturbatum est in me: et formido mortis cecidit super me.</p>

<p>6 Timor et tremor venerunt super me: et contexerunt me tenebræ:</p>

<p>7 Et dixi: Quis dabit mihi pennas sicut columbæ, et volabo, et requiescam?</p>

<p>8 Ecce elongavi fugiens: et mansi in solitudine.</p>

<p>9 Expectabam eum, qui salvum me fecit a pusillanimitate spiritus, et tempestate.</p>

<p>10 Præcipita Domine, divide linguas eorum: quoniam vidi iniquitatem, et contradictionem in civitate.</p>

<p>11 Die ac nocte circumdabit eam super muros eius iniquitas: et labor in medio eius,</p>

<p>12 et iniustitia. Et non defecit de plateis eius usura et dolus.</p>

<p>13 Quoniam si inimicus meus maledixisset mihi, sustinuissem utique. Et si is, qui oderat me, super me magna locutus fuisset: abscondissem me forsitan ab eo.</p>

<p>14 Tu vero homo unanimis: dux meus, et notus meus:</p>

<p>15 Qui simul mecum dulces capiebas cibos: in domo Dei ambulavimus cum consensu.</p>

<p>16 Veniat mors super illos: et descendant in infernum viventes: Quoniam nequitiæ in habitaculis eorum: in medio eorum.</p>

<p>17 Ego autem ad Deum clamavi: et Dominus salvabit me.</p>

<p>18 Vespere, et mane, et meridie narrabo et annuntiabo: et exaudiet vocem meam.</p>

<p>19 Redimet in pace animam meam ab his, qui appropinquant mihi: quoniam inter multos erant mecum.</p>

<p>20 Exaudiet Deus, et humiliabit illos, qui est ante sæcula. Non enim est illis commutatio, et non timuerunt Deum:</p>

<p>21 extendit manum suam in retribuendo. Contaminaverunt testamentum eius,</p>

<p>22 divisi sunt ab ira vultus eius: et appropinquavit cor illius. Molliti sunt sermones eius super oleum: et ipsi sunt iacula.</p>

<p>23 Iacta super Dominum curam tuam, et ipse te enutriet: non dabit in æternum fluctuationem iusto.</p>

<p>24 Tu vero Deus deduces eos, in puteum interitus. Viri sanguinum, et dolosi non dimidiabunt dies suos: ego autem sperabo in te Domine.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

