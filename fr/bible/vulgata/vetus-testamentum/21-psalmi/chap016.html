<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap016.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 16</h1>

<hr/>

<p>1 Oratio David. Exaudi Domine iustitiam meam: intende deprecationem meam. Auribus percipe orationem meam, non in labiis dolosis.</p>

<p>2 De vultu tuo iudicium meum prodeat: oculi tui videant æquitates.</p>

<p>3 Probasti cor meum, et visitasti nocte: igne me examinasti, et non est inventa in me iniquitas.</p>

<p>4 Ut non loquatur os meum opera hominum: propter verba labiorum tuorum ego custodivi vias duras.</p>

<p>5 Perfice gressus meos in semitis tuis: ut non moveantur vestigia mea.</p>

<p>6 Ego clamavi, quoniam exaudisti me Deus: inclina aurem tuam mihi, et exaudi verba mea.</p>

<p>7 Mirifica misericordias tuas, qui salvos facis sperantes in te.</p>

<p>8 A resistentibus dexteræ tuæ custodi me, ut pupillam oculi. Sub umbra alarum tuarum protege me:</p>

<p>9 a facie impiorum qui me afflixerunt. Inimici mei animam meam circumdederunt,</p>

<p>10 adipem suum concluserunt: os eorum locutum est superbiam.</p>

<p>11 Proiicientes me nunc circumdederunt me: oculos suos statuerunt declinare in terram.</p>

<p>12 Susceperunt me sicut leo paratus ad prædam: et sicut catulus leonis habitans in abditis.</p>

<p>13 Exurge Domine, præveni eum, et supplanta eum: eripe animam meam ab impio, frameam tuam</p>

<p>14 ab inimicis manus tuæ. Domine a paucis de terra divide eos in vita eorum: de absconditis tuis adimpletus est venter eorum. Saturati sunt filiis: et dimiserunt reliquias suas parvulis suis.</p>

<p>15 Ego autem in iustitia apparebo conspectui tuo: satiabor cum apparuerit gloria tua.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

