<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap079.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 79</h1>

<hr/>

<p>1 In finem, Pro iis, qui commutabuntur, testimonium Asaph, Psalmus.</p>

<p>2 Qui regis Israel, intende: qui deducis velut ovem Ioseph. Qui sedes super cherubim, manifestare</p>

<p>3 coram Ephraim, Beniamin, et Manasse. Excita potentiam tuam, et veni, ut salvos facias nos.</p>

<p>4 Deus converte nos: et ostende faciem tuam, et salvi erimus.</p>

<p>5 Domine Deus virtutum, quousque irasceris super orationem servi tui?</p>

<p>6 Cibabis nos pane lacrymarum: et potum dabis nobis in lacrymis in mensura?</p>

<p>7 Posuisti nos in contradictionem vicinis nostris: et inimici nostri subsannaverunt nos.</p>

<p>8 Deus virtutum converte nos: et ostende faciem tuam: et salvi erimus.</p>

<p>9 Vineam de Ægypto transtulisti: eiecisti Gentes, et plantasti eam.</p>

<p>10 Dux itineris fuisti in conspectu eius: plantasti radices eius, et implevit terram.</p>

<p>11 Operuit montes umbra eius: et arbusta eius cedros Dei.</p>

<p>12 Extendit palmites suos usque ad mare: et usque ad flumen propagines eius.</p>

<p>13 Ut quid destruxisti maceriam eius: et vindemiant eam omnes, qui prætergrediuntur viam?</p>

<p>14 Exterminavit eam aper de silva: et singularis ferus depastus est eam.</p>

<p>15 Deus virtutum convertere: respice de cælo, et vide, et visita vineam istam.</p>

<p>16 Et perfice eam, quam plantavit dextera tua: et super filium hominis, quem confirmasti tibi.</p>

<p>17 Incensa igni, et suffossa ab increpatione vultus tui peribunt.</p>

<p>18 Fiat manus tua super virum dexteræ tuæ: et super filium hominis, quem confirmasti tibi.</p>

<p>19 Et non discedimus a te, vivificabis nos: et nomen tuum invocabimus.</p>

<p>20 Domine Deus virtutum converte nos: et ostende faciem tuam, et salvi erimus.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

