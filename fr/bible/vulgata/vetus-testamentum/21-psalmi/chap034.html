<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap034.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 34</h1>

<hr/>

<p>1 Ipsi David. Iudica Domine nocentes me, expugna impugnantes me.</p>

<p>2 Apprehende arma et scutum: et exurge in adiutorium mihi.</p>

<p>3 Effunde frameam, et conclude adversus eos, qui persequuntur me: dic animæ meæ: Salus tua ego sum.</p>

<p>4 Confundantur et revereantur, quærentes animam meam. Avertantur retrorsum, et confundantur cogitantes mihi mala.</p>

<p>5 Fiant tamquam pulvis ante faciem venti: et angelus Domini coarctans eos.</p>

<p>6 Fiat via illorum tenebræ et lubricum: et angelus Domini persequens eos.</p>

<p>7 Quoniam gratis absconderunt mihi interitum laquei sui: supervacue exprobraverunt animam meam.</p>

<p>8 Veniat illi laqueus, quem ignorat: et captio, quam abscondit, apprehendat eum: et in laqueum cadat in ipsum.</p>

<p>9 Anima autem mea exultabit in Domino: et delectabitur super salutari suo.</p>

<p>10 Omnia ossa mea dicent: Domine, quis similis tibi? Eripiens inopem de manu fortiorum eius: egenum et pauperem a diripientibus eum.</p>

<p>11 Surgentes testes iniqui, quæ ignorabam interrogabant me.</p>

<p>12 Retribuebant mihi mala pro bonis: sterilitatem animæ meæ.</p>

<p>13 Ego autem cum mihi molesti essent, induebar cilicio. Humiliabam in ieiunio animam meam: et oratio mea in sinu meo convertetur.</p>

<p>14 Quasi proximum, et quasi fratrem nostrum, sic complacebam: quasi lugens et contristatus sic humiliabar.</p>

<p>15 Et adversum me lætati sunt, et convenerunt: congregata sunt super me flagella, et ignoravi.</p>

<p>16 Dissipati sunt, nec compuncti, tentaverunt me, subsannaverunt me subsannatione: frenduerunt super me dentibus suis.</p>

<p>17 Domine quando respicies? restitue animam meam a malignitate eorum, a leonibus unicam meam.</p>

<p>18 Confitebor tibi in ecclesia magna, in populo gravi laudabo te.</p>

<p>19 Non supergaudeant mihi qui adversantur mihi inique: qui oderunt me gratis et annuunt oculis.</p>

<p>20 Quoniam mihi quidem pacifice loquebantur: et in iracundia terræ loquentes, dolos cogitabant.</p>

<p>21 Et dilataverunt super me os suum: dixerunt: Euge, euge, viderunt oculi nostri.</p>

<p>22 Vidisti Domine, ne sileas: Domine ne discedas a me.</p>

<p>23 Exurge et intende iudicio meo: Deus meus, et Dominus meus in causam meam.</p>

<p>24 Iudica me secundum iustitiam tuam Domine Deus meus, et non supergaudeant mihi.</p>

<p>25 Non dicant in cordibus suis: Euge, euge, animæ nostræ: nec dicant: Devoravimus eum.</p>

<p>26 Erubescant et revereantur simul, qui gratulantur malis meis. Induantur confusione et reverentia qui magna loquuntur super me.</p>

<p>27 Exultent et lætentur qui volunt iustitiam meam: et dicant semper: Magnificetur Dominus, qui volunt pacem servi eius.</p>

<p>28 Et lingua mea meditabitur iustitiam tuam, tota die laudem tuam.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

