<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap064.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 64</h1>

<hr/>

<p>1 In finem, Psalmus David, Canticum Hieremiæ, et Ezechielis populo transmigrationis, cum inciperent exire.</p>

<p>2 Te decet hymnus Deus in Sion: et tibi reddetur votum in Ierusalem.</p>

<p>3 Exaudi orationem meam: ad te omnis caro veniet.</p>

<p>4 Verba iniquorum prævaluerunt super nos: et impietatibus nostris tu propitiaberis.</p>

<p>5 Beatus, quem elegisti, et assumpsisti: inhabitabit in atriis tuis. Replebimur in bonis domus tuæ: sanctum est templum tuum,</p>

<p>6 mirabile in æquitate. Exaudi nos Deus salutaris noster, spes omnium finium terræ, et in mari longe.</p>

<p>7 Præparans montes in virtute tua, accinctus potentia:</p>

<p>8 qui conturbas profundum maris sonum fluctuum eius. Turbabuntur gentes,</p>

<p>9 et timebunt qui habitant terminos a signis tuis: exitus matutini et vespere delectabis.</p>

<p>10 Visitasti terram et inebriasti eam: multiplicasti locupletare eam. Flumen Dei repletum est aquis, parasti cibum illorum: quoniam ita est præparatio eius.</p>

<p>11 Rivos eius inebria, multiplica genimina eius: in stillicidiis eius lætabitur germinans.</p>

<p>12 Benedices coronæ anni benignitatis tuæ: et campi tui replebuntur ubertate.</p>

<p>13 Pinguescent speciosa deserti: et exultatione colles accingentur.</p>

<p>14 Induti sunt arietes ovium, et valles abundabunt frumento: clamabunt, etenim hymnum dicent.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

