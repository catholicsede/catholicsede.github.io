<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap082.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 82</h1>

<hr/>

<p>1 Canticum Psalmi Asaph.</p>

<p>2 Deus, quis similis erit tibi? ne taceas, neque compescaris Deus:</p>

<p>3 Quoniam ecce inimici tui sonuerunt: et qui oderunt te, extulerunt caput.</p>

<p>4 Super populum tuum malignaverunt consilium: et cogitaverunt adversus sanctos tuos.</p>

<p>5 Dixerunt: Venite, et disperdamus eos de gente: et non memoretur nomen Israel ultra.</p>

<p>6 Quoniam cogitaverunt unanimiter: simul adversum te testamentum disposuerunt,</p>

<p>7 tabernacula Idumæorum et Ismahelitæ: Moab, et Agareni,</p>

<p>8 Gebal, et Ammon, et Amalec: alienigenæ cum habitantibus Tyrum.</p>

<p>9 Etenim Assur venit cum illis: facti sunt in adiutorium filiis Lot.</p>

<p>10 Fac illis sicut Madian et Sisaræ: sicut Iabin in torrente Cisson.</p>

<p>11 Disperierunt in Endor: facti sunt ut stercus terræ.</p>

<p>12 Pone principes eorum sicut Oreb, et Zeb, et Zebee, et Salmana: Omnes principes eorum:</p>

<p>13 qui dixerunt: Hereditate possideamus Sanctuarium Dei.</p>

<p>14 Deus meus pone illos ut rotam: et sicut stipulam ante faciem venti.</p>

<p>15 Sicut ignis, qui comburit silvam: et sicut flamma comburens montes:</p>

<p>16 Ita persequeris illos in tempestate tua: et in ira tua turbabis eos.</p>

<p>17 Imple facies eorum ignominia: et quærent nomen tuum, Domine.</p>

<p>18 Erubescant, et conturbentur in sæculum sæculi: et confundantur, et pereant.</p>

<p>19 Et cognoscant quia nomen tibi Dominus: tu solus Altissimus in omni terra.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

