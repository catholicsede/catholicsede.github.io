<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap033.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 33</h1>

<hr/>

<p>1 Davidi, cum immutavit vultum suum coram Achimelech, et dimisit eum et abiit.</p>

<p>2 Benedicam Dominum in omni tempore: semper laus eius in ore meo.</p>

<p>3 In Domino laudabitur anima mea: audiant mansueti, et lætentur.</p>

<p>4 Magnificate Dominum mecum: et exaltemus nomen eius in idipsum.</p>

<p>5 Exquisivi Dominum, et exaudivit me: et ex omnibus tribulationibus meis eripuit me.</p>

<p>6 Accedite ad eum, et illuminamini: et facies vestræ non confundentur.</p>

<p>7 Iste pauper clamavit, et Dominus exaudivit eum: et de omnibus tribulationibus eius salvavit eum.</p>

<p>8 Immittet angelus Domini in circuitu timentium eum: et eripiet eos.</p>

<p>9 Gustate, et videte quoniam suavis est Dominus: beatus vir, qui sperat in eo.</p>

<p>10 Timete Dominum omnes sancti eius: quoniam non est inopia timentibus eum.</p>

<p>11 Divites eguerunt et esurierunt: inquirentes autem Dominum non minuentur omni bono.</p>

<p>12 Venite filii, audite me: timorem Domini docebo vos.</p>

<p>13 Quis est homo qui vult vitam: diligit dies videre bonos?</p>

<p>14 Prohibe linguam tuam a malo: et labia tua ne loquantur dolum.</p>

<p>15 Diverte a malo, et fac bonum: inquire pacem, et persequere eam.</p>

<p>16 Oculi Domini super iustos: et aures eius in preces eorum.</p>

<p>17 Vultus autem Domini super facientes mala: ut perdat de terra memoriam eorum.</p>

<p>18 Clamaverunt iusti, et Dominus exaudivit eos: et ex omnibus tribulationibus eorum liberavit eos.</p>

<p>19 Iuxta est Dominus iis, qui tribulato sunt corde: et humiles spiritu salvabit.</p>

<p>20 Multæ tribulationes iustorum: et de omnibus his liberabit eos Dominus.</p>

<p>21 Custodit Dominus omnia ossa eorum: unum ex his non conteretur.</p>

<p>22 Mors peccatorum pessima: et qui oderunt iustum delinquent.</p>

<p>23 Redimet Dominus animas servorum suorum: et non delinquent omnes qui sperant in eo.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

