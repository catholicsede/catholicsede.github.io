<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap065.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 65</h1>

<hr/>

<p>1 In finem, Canticum Psalmi resurrectionis. Iubilate Deo omnis terra,</p>

<p>2 psalmum dicite nomini eius: date gloriam laudi eius.</p>

<p>3 Dicite Deo quam terribilia sunt opera tua Domine! in multitudine virtutis tuæ mentientur tibi inimici tui.</p>

<p>4 Omnis terra adoret te, et psallat tibi: psalmum dicat nomini tuo.</p>

<p>5 Venite, et videte opera Dei: terribilis in consiliis super filios hominum.</p>

<p>6 Qui convertit mare in aridam, in flumine pertransibunt pede: ibi lætabimur in ipso.</p>

<p>7 Qui dominatur in virtute sua in æternum, oculi eius super gentes respiciunt: qui exasperant non exaltentur in semetipsis.</p>

<p>8 Benedicite Gentes Deum nostrum: et auditam facite vocem laudis eius,</p>

<p>9 Qui posuit animam meam ad vitam: et non dedit in commotionem pedes meos.</p>

<p>10 Quoniam probasti nos Deus: igne nos examinasti, sicut examinatur argentum.</p>

<p>11 Induxisti nos in laqueum, posuisti tribulationes in dorso nostro:</p>

<p>12 imposuisti homines super capita nostra. Transivimus per ignem et aquam: et eduxisti nos in refrigerium.</p>

<p>13 Introibo in domum tuam in holocaustis: reddam tibi vota mea,</p>

<p>14 quæ distinxerunt labia mea. Et locutum est os meum, in tribulatione mea.</p>

<p>15 Holocausta medullata offeram tibi cum incenso arietum: offeram tibi boves cum hircis.</p>

<p>16 Venite, audite, et narrabo, omnes qui timetis Deum, quanta fecit animæ meæ.</p>

<p>17 Ad ipsum ore meo clamavi, et exaltavi sub lingua mea.</p>

<p>18 Iniquitatem si aspexi in corde meo, non exaudiet Dominus.</p>

<p>19 Propterea exaudivit Deus, et attendit voci deprecationis meæ.</p>

<p>20 Benedictus Deus, qui non amovit orationem meam, et misericordiam suam a me.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

