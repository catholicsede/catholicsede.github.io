<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap032.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 32</h1>

<hr/>

<p>1 Psalmus David. Exultate iusti in Domino: rectos decet collaudatio.</p>

<p>2 Confitemini Domino in cithara: in psalterio decem chordarum psallite illi.</p>

<p>3 Cantate ei canticum novum: bene psallite ei in vociferatione.</p>

<p>4 Quia rectum est verbum Domini, et omnia opera eius in fide.</p>

<p>5 Diligit misericordiam et iudicium: misericordia Domini plena est terra.</p>

<p>6 Verbo Domini cæli firmati sunt: et spiritu oris eius omnis virtus eorum.</p>

<p>7 Congregans sicut in utre aquas maris: ponens in thesauris abyssos.</p>

<p>8 Timeat Dominum omnis terra: ab eo autem commoveantur omnes inhabitantes orbem.</p>

<p>9 Quoniam ipse dixit, et facta sunt: ipse mandavit, et creata sunt.</p>

<p>10 Dominus dissipat consilia gentium: reprobat autem cogitationes populorum, et reprobat consilia principum.</p>

<p>11 Consilium autem Domini in æternum manet: cogitationes cordis eius in generatione et generationem.</p>

<p>12 Beata gens, cuius est Dominus, Deus eius: populus, quem elegit in hereditatem sibi.</p>

<p>13 De cælo respexit Dominus: vidit omnes filios hominum.</p>

<p>14 De præparato habitaculo suo respexit super omnes, qui habitant terram.</p>

<p>15 Qui finxit sigillatim corda eorum: qui intelligit omnia opera eorum.</p>

<p>16 Non salvatur rex per multam virtutem: et gigas non salvabitur in multitudine virtutis suæ.</p>

<p>17 Fallax equus ad salutem: in abundantia autem virtutis suæ non salvabitur.</p>

<p>18 Ecce oculi Domini super metuentes eum: et in eis, qui sperant super misericordia eius.</p>

<p>19 Ut eruat a morte animas eorum: et alat eos in fame.</p>

<p>20 Anima nostra sustinet Dominum: quoniam adiutor et protector noster est.</p>

<p>21 Quia in eo lætabitur cor nostrum: et in nomine sancto eius speravimus.</p>

<p>22 Fiat misericordia tua Domine super nos: quemadmodum speravimus in te.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

