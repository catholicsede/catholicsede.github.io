<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap048.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 48</h1>

<hr/>

<p>1 In finem, filiis Core Psalmus.</p>

<p>2 Audite hæc omnes Gentes: auribus percipite omnes, qui habitatis orbem:</p>

<p>3 Quique terrigenæ, et filii hominum: simul in unum dives et pauper.</p>

<p>4 Os meum loquetur sapientiam: et meditatio cordis mei prudentiam.</p>

<p>5 Inclinabo in parabolam aurem meam: aperiam in psalterio propositionem meam.</p>

<p>6 Cur timebo in die mala? iniquitas calcanei mei circumdabit me:</p>

<p>7 Qui confidunt in virtute sua: et in multitudine divitiarum suarum gloriantur.</p>

<p>8 Frater non redimit, redimet homo: non dabit Deo placationem suam.</p>

<p>9 Et pretium redemptionis animæ suæ: et laborabit in æternum,</p>

<p>10 et vivet adhuc in finem.</p>

<p>11 Non videbit interitum, cum viderit sapientes morientes: simul insipiens, et stultus peribunt. Et relinquent alienis divitias suas:</p>

<p>12 et sepulchra eorum domus illorum in æternum. Tabernacula eorum in progenie, et progenie: vocaverunt nomina sua in terris suis.</p>

<p>13 Et homo, cum in honore esset, non intellexit: comparatus est iumentis insipientibus, et similis factus est illis.</p>

<p>14 Hæc via illorum scandalum ipsis: et postea in ore suo complacebunt.</p>

<p>15 Sicut oves in inferno positi sunt: mors depascet eos. Et dominabuntur eorum iusti in matutino: et auxilium eorum veterascet in inferno a gloria eorum.</p>

<p>16 Verumtamen Deus redimet animam meam de manu inferi, cum acceperit me.</p>

<p>17 Ne timueris cum dives factus fuerit homo: et cum multiplicata fuerit gloria domus eius.</p>

<p>18 Quoniam cum interierit, non sumet omnia: neque descendet cum eo gloria eius.</p>

<p>19 Quia anima eius in vita ipsius benedicetur: confitebitur tibi cum benefeceris ei.</p>

<p>20 Introibit usque in progenies patrum suorum: et usque in æternum non videbit lumen.</p>

<p>21 Homo, cum in honore esset, non intellexit: comparatus est iumentis insipientibus, et similis factus est illis.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

