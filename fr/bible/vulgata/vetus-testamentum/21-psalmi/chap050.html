<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap050.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 50</h1>

<hr/>

<p>1 In finem, Psalmus David,</p>

<p>2 Cum venit ad eum Nathan Propheta, quando intravit ad Bethsabee.</p>

<p>3 Miserere mei Deus, secundum magnam misericordiam tuam. Et secundum multitudinem miserationum tuarum, dele iniquitatem meam.</p>

<p>4 Amplius lava me ab iniquitate mea: et a peccato meo munda me.</p>

<p>5 Quoniam iniquitatem meam ego cognosco: et peccatum meum contra me est semper.</p>

<p>6 Tibi soli peccavi, et malum coram te feci: ut iustificeris in sermonibus tuis, et vincas cum iudicaris.</p>

<p>7 Ecce enim in iniquitatibus conceptus sum: et in peccatis concepit me mater mea.</p>

<p>8 Ecce enim veritatem dilexisti: incerta, et occulta sapientiæ tuæ manifestasti mihi.</p>

<p>9 Asperges me hyssopo, et mundabor: lavabis me, et super nivem dealbabor.</p>

<p>10 Auditui meo dabis gaudium et lætitiam: et exultabunt ossa humiliata.</p>

<p>11 Averte faciem tuam a peccatis meis: et omnes iniquitates meas dele.</p>

<p>12 Cor mundum crea in me Deus: et spiritum rectum innova in visceribus meis.</p>

<p>13 Ne proiicias me a facie tua: et spiritum sanctum tuum ne auferas a me.</p>

<p>14 Redde mihi lætitiam salutaris tui: et spiritu principali confirma me.</p>

<p>15 Docebo iniquos vias tuas: et impii ad te convertentur.</p>

<p>16 Libera me de sanguinibus Deus, Deus salutis meæ: et exultabit lingua mea iustitiam tuam.</p>

<p>17 Domine, labia mea aperies: et os meum annunciabit laudem tuam.</p>

<p>18 Quoniam si voluisses sacrificium, dedissem utique: holocaustis non delectaberis.</p>

<p>19 Sacrificium Deo spiritus contribulatus: cor contritum, et humiliatum Deus non despicies.</p>

<p>20 Benigne fac Domine in bona voluntate tua Sion: ut ædificentur muri Ierusalem.</p>

<p>21 Tunc acceptabis sacrificium iustitiæ, oblationes, et holocausta: tunc imponent super altare tuum vitulos.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

