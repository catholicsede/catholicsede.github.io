<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap102.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 102</h1>

<hr/>

<p>1 Ipsi David. Benedic anima mea Domino et omnia, quæ intra me sunt, nomini sancto eius.</p>

<p>2 Benedic anima mea Domino: et noli oblivisci omnes retributiones eius:</p>

<p>3 Qui propitiatur omnibus iniquitatibus tuis: qui sanat omnes infirmitates tuas.</p>

<p>4 Qui redimit de interitu vitam tuam: qui coronat te in misericordia et miserationibus.</p>

<p>5 Qui replet in bonis desiderium tuum: renovabitur ut aquilæ iuventus tua:</p>

<p>6 Faciens misericordias Dominus: et iudicium omnibus iniuriam patientibus.</p>

<p>7 Notas fecit vias suas Moysi, filiis Israel voluntates suas.</p>

<p>8 Miserator, et misericors Dominus: longanimis, et multum misericors.</p>

<p>9 Non in perpetuum irascetur: neque in æternum comminabitur.</p>

<p>10 Non secundum peccata nostra fecit nobis: neque secundum iniquitates nostras retribuit nobis.</p>

<p>11 Quoniam secundum altitudinem cæli a terra: corroboravit misericordiam suam super timentes se.</p>

<p>12 Quantum distat Ortus ab occidente: longe fecit a nobis iniquitates nostras.</p>

<p>13 Quomodo miseretur pater filiorum, misertus est Dominus timentibus se:</p>

<p>14 quoniam ipse cognovit figmentum nostrum. Recordatus est quoniam pulvis sumus:</p>

<p>15 homo, sicut fœnum dies eius, tamquam flos agri sic efflorebit.</p>

<p>16 Quoniam spiritus pertransibit in illo, et non subsistet: et non cognoscet amplius locum suum.</p>

<p>17 Misericordia autem Domini ab æterno, et usque in æternum super timentes eum. Et iustitia illius in filios filiorum,</p>

<p>18 his qui servant testamentum eius: Et memores sunt mandatorum ipsius, ad faciendum ea.</p>

<p>19 Dominus in cælo paravit sedem suam: et regnum ipsius omnibus dominabitur.</p>

<p>20 Benedicite Domino omnes angeli eius: potentes virtute, facientes verbum illius, ad audiendam vocem sermonum eius.</p>

<p>21 Benedicite Domino omnes virtutes eius: ministri eius, qui facitis voluntatem eius.</p>

<p>22 Benedicite Domino omnia opera eius: in omni loco dominationis eius, benedic anima mea Domino.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

