<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap131.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 131</h1>

<hr/>

<p>1 Canticum graduum. Memento Domine David, et omnis mansuetudinis eius:</p>

<p>2 Sicut iuravit Domino, votum vovit Deo Iacob:</p>

<p>3 Si introiero in tabernaculum domus meæ, si ascendero in lectum strati mei:</p>

<p>4 Si dedero somnum oculis meis, et palpebris meis dormitationem:</p>

<p>5 Et requiem temporibus meis: donec inveniam locum Domino, tabernaculum Deo Iacob.</p>

<p>6 Ecce audivimus eam in Ephrata: invenimus eam in campis silvæ.</p>

<p>7 Introibimus in tabernaculum eius: adorabimus in loco, ubi steterunt pedes eius.</p>

<p>8 Surge Domine in requiem tuam, tu et arca sanctificationis tuæ.</p>

<p>9 Sacerdotes tui induantur iustitiam: et sancti tui exultent.</p>

<p>10 Propter David servum tuum, non avertas faciem Christi tui.</p>

<p>11 Iuravit Dominus David veritatem, et non frustrabitur eam: de fructu ventris tui ponam super sedem tuam.</p>

<p>12 Si custodierint filii tui testamentum meum, et testimonia mea hæc, quæ docebo eos: Et filii eorum usque in sæculum, sedebunt super sedem tuam.</p>

<p>13 Quoniam elegit Dominus Sion: elegit eam in habitationem sibi.</p>

<p>14 Hæc requies mea in sæculum sæculi: hic habitabo quoniam elegi eam.</p>

<p>15 Viduam eius benedicens benedicam: pauperes eius saturabo panibus.</p>

<p>16 Sacerdotes eius induam salutari: et sancti eius exultatione exultabunt.</p>

<p>17 Illuc producam cornu David, paravi lucernam Christo meo.</p>

<p>18 Inimicos eius induam confusione: super ipsum autem efflorebit sanctificatio mea.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

