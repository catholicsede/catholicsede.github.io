<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap139.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 139</h1>

<hr/>

<p>1 In finem, Psalmus David.</p>

<p>2 Eripe me Domine ab homine malo: a viro iniquo eripe me.</p>

<p>3 Qui cogitaverunt iniquitates in corde: tota die constituebant prælia.</p>

<p>4 Acuerunt linguas suas sicut serpentis: venenum aspidum sub labiis eorum.</p>

<p>5 Custodi me Domine de manu peccatoris: et ab hominibus iniquis eripe me. Qui cogitaverunt supplantare gressus meos:</p>

<p>6 absconderunt superbi laqueum mihi: Et funes extenderunt in laqueum: iuxta iter scandalum posuerunt mihi.</p>

<p>7 Dixi Domino: Deus meus es tu: exaudi Domine vocem deprecationis meæ.</p>

<p>8 Domine, Domine virtus salutis meæ: obumbrasti super caput meum in die belli:</p>

<p>9 Ne tradas me Domine a desiderio meo peccatori: cogitaverunt contra me, ne derelinquas me, ne forte exaltentur.</p>

<p>10 Caput circuitus eorum: labor labiorum ipsorum operiet eos.</p>

<p>11 Cadent super eos carbones, in ignem deiicies eos: in miseriis non subsistent.</p>

<p>12 Vir linguosus non dirigetur in terra: virum iniustum mala capient in interitu.</p>

<p>13 Cognovi quia faciet Dominus iudicium inopis: et vindictam pauperum.</p>

<p>14 Verumtamen iusti confitebuntur nomini tuo: et habitabunt recti cum vultu tuo.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

