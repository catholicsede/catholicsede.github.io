<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap094.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 94</h1>

<hr/>

<p>1 Laus Cantici ipsi David. Venite, exultemus Domino: iubilemus Deo salutari nostro:</p>

<p>2 Præoccupemus faciem eius in confessione: et in psalmis iubilemus ei.</p>

<p>3 Quoniam Deus magnus Dominus: et rex magnus super omnes deos.</p>

<p>4 Quia in manu eius sunt omnes fines terræ: et altitudines montium ipsius sunt.</p>

<p>5 Quoniam ipsius est mare, et ipse fecit illud: et siccam manus eius formaverunt.</p>

<p>6 Venite adoremus, et procidamus: et ploremus ante Dominum, qui fecit nos.</p>

<p>7 Quia ipse est Dominus Deus noster: et nos populus pascuæ eius, et oves manus eius.</p>

<p>8 Hodie si vocem eius audieritis, nolite obdurare corda vestra;</p>

<p>9 Sicut in irritatione secundum diem tentationis in deserto: ubi tentaverunt me patres vestri, probaverunt me, et viderunt opera mea.</p>

<p>10 Quadraginta annis offensus fui generationi illi, et dixi: Semper hi errant corde.</p>

<p>11 Et isti non cognoverunt vias meas: ut iuravi in ira mea: Si introibunt in requiem meam.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

