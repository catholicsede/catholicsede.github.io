<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap107.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 107</h1>

<hr/>

<p>1 Canticum Psalmi ipsi David.</p>

<p>2 Paratum cor meum Deus, paratum cor meum: cantabo, et psallam in gloria mea.</p>

<p>3 Exurge gloria mea, exurge psalterium, et cithara: exurgam diluculo.</p>

<p>4 Confitebor tibi in populis Domine: et psallam tibi in nationibus.</p>

<p>5 Quia magna est super cælos misericordia tua: et usque ad nubes veritas tua:</p>

<p>6 Exaltare super cælos Deus, et super omnem terram gloria tua:</p>

<p>7 ut liberentur dilecti tui. Salvum fac dextera tua, et exaudi me:</p>

<p>8 Deus locutus est in sancto suo: Exultabo, et dividam Sichimam, et convallem tabernaculorum dimetiar.</p>

<p>9 Meus est Galaad, et meus est Manasses: et Ephraim susceptio capitis mei. Iuda rex meus:</p>

<p>10 Moab lebes spei meæ. In Idumæam extendam calceamentum meum: mihi alienigenæ amici facti sunt.</p>

<p>11 Quis deducet me in civitatem munitam? quis deducet me usque in Idumæam?</p>

<p>12 Nonne tu Deus, qui repulisti nos, et non exibis Deus in virtutibus nostris?</p>

<p>13 Da nobis auxilium de tribulatione: quia vana salus hominis.</p>

<p>14 In Deo faciemus virtutem: et ipse ad nihilum deducet inimicos nostros.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

