<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap090.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 90</h1>

<hr/>

<p>1 Laus Cantici David. Qui habitat in adiutorio Altissimi, in protectione Dei cæli commorabitur.</p>

<p>2 Dicet Domino: Susceptor meus es tu, et refugium meum: Deus meus sperabo in eum.</p>

<p>3 Quoniam ipse liberavit me de laqueo venantium, et a verbo aspero.</p>

<p>4 Scapulis suis obumbrabit tibi: et sub pennis eius sperabis:</p>

<p>5 Scuto circumdabit te veritas eius: non timebis a timore nocturno,</p>

<p>6 A sagitta volante in die, a negotio perambulante in tenebris: ab incursu, et dæmonio meridiano.</p>

<p>7 Cadent a latere tuo mille, et decem millia a dextris tuis: ad te autem non appropinquabit.</p>

<p>8 Verumtamen oculis tuis considerabis: et retributionem peccatorum videbis.</p>

<p>9 Quoniam tu es Domine spes mea: Altissimum posuisti refugium tuum.</p>

<p>10 Non accedet ad te malum: et flagellum non appropinquabit tabernaculo tuo.</p>

<p>11 Quoniam angelis suis mandavit de te: ut custodiant te in omnibus viis tuis.</p>

<p>12 In manibus portabunt te: ne forte offendas ad lapidem pedem tuum.</p>

<p>13 Super aspidem, et basiliscum ambulabis: et conculcabis leonem et draconem.</p>

<p>14 Quoniam in me speravit, liberabo eum: protegam eum, quoniam cognovit nomen meum.</p>

<p>15 Clamabit ad me, et ego exaudiam eum: cum ipso sum in tribulatione: eripiam eum et glorificabo eum.</p>

<p>16 Longitudine dierum replebo eum: et ostendam illi salutare meum.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

