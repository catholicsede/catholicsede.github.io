<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap047.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 47</h1>

<hr/>

<p>1 Psalmus Cantici filiis Core secunda sabbati.</p>

<p>2 Magnus Dominus, et laudabilis nimis in civitate Dei nostri, in monte sancto eius.</p>

<p>3 Fundatur exultatione universæ terræ mons Sion, latera Aquilonis, civitas Regis magni.</p>

<p>4 Deus in domibus eius cognoscetur, cum suscipiet eam.</p>

<p>5 Quoniam ecce reges terræ congregati sunt: convenerunt in unum.</p>

<p>6 Ipsi videntes sic admirati sunt, conturbati sunt, commoti sunt:</p>

<p>7 tremor apprehendit eos. Ibi dolores ut parturientis,</p>

<p>8 in spiritu vehementi conteres naves Tharsis.</p>

<p>9 Sicut audivimus, sic vidimus in civitate Domini virtutum, in civitate Dei nostri: Deus fundavit eam in æternum.</p>

<p>10 Suscepimus Deus misericordiam tuam, in medio templi tui.</p>

<p>11 Secundum nomen tuum Deus, sic et laus tua in fines terræ: iustitia plena est dextera tua.</p>

<p>12 Lætetur mons Sion, et exultent filiæ Iudæ, propter iudicia tua Domine.</p>

<p>13 Circumdate Sion, et complectimini eam: narrate in turribus eius.</p>

<p>14 Ponite corda vestra in virtute eius: et distribuite domos eius, ut enarretis in progenie altera.</p>

<p>15 Quoniam hic est Deus, Deus noster in æternum, et in sæculum sæculi: ipse reget nos in sæcula.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

