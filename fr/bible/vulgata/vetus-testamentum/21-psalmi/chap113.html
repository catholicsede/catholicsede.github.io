<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/21-psalmi/chap113.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/21-psalmi/index.html">Psalmi</a></p>
<h1>Caput 113</h1>

<hr/>

<p>1 Alleluia. In exitu Israel de Ægypto, domus Iacob de populo barbaro:</p>

<p>2 Facta est Iudæa sanctificatio eius, Israel potestas eius.</p>

<p>3 Mare vidit, et fugit: Iordanis conversus est retrorsum.</p>

<p>4 Montes exultaverunt ut arietes: et colles sicut agni ovium.</p>

<p>5 Quid est tibi mare quod fugisti: et tu Iordanis, quia conversus es retrorsum?</p>

<p>6 Montes exultastis sicut arietes, et colles sicut agni ovium?</p>

<p>7 A facie Domini mota est terra, a facie Dei Iacob.</p>

<p>8 Qui convertit petram in stagna aquarum, et rupem in fontes aquarum.</p>

<p>9 NON NOBIS DOMINE, NON NOBIS: sed nomini tuo da gloriam.</p>

<p>10 Super misericordia tua, et veritate tua: nequando dicant Gentes: Ubi est Deus eorum?</p>

<p>11 Deus autem noster in cælo: omnia quæcumque voluit, fecit.</p>

<p>12 Simulacra gentium argentum, et aurum, opera manuum hominum.</p>

<p>13 Os habent, et non loquentur: oculos habent, et non videbunt.</p>

<p>14 Aures habent, et non audient: nares habent, et non odorabunt.</p>

<p>15 Manus habent, et non palpabunt: pedes habent, et non ambulabunt: non clamabunt in gutture suo.</p>

<p>16 Similes illis fiant qui faciunt ea: et omnes qui confidunt in eis.</p>

<p>17 Domus Israel speravit in Domino: adiutor eorum et protector eorum est.</p>

<p>18 Domus Aaron speravit in Domino: adiutor eorum et protector eorum est.</p>

<p>19 Qui timent Dominum, speraverunt in Domino: adiutor eorum et protector eorum est.</p>

<p>20 Dominus memor fuit nostri: et benedixit nobis: Benedixit domui Israel: benedixit domui Aaron.</p>

<p>21 Benedixit omnibus, qui timent Dominum, pusillis cum maioribus.</p>

<p>22 Adiiciat Dominus super vos: super vos, et super filios vestros.</p>

<p>23 Benedicti vos a Domino, qui fecit cælum, et terram.</p>

<p>24 Cælum cæli Domino: terram autem dedit filiis hominum.</p>

<p>25 Non mortui laudabunt te Domine: neque omnes, qui descendunt in infernum.</p>

<p>26 Sed nos qui vivimus, benedicimus Domino, ex hoc nunc et usque in sæculum.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

