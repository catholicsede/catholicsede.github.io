<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/03-leviticus/chap019.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/03-leviticus/index.html">Leviticus</a></p>
<h1>Caput 19</h1>

<hr/>

<p>1 Locutus est Dominus ad Moysen, dicens:</p>

<p>2 Loquere ad omnem cœtum filiorum Israel, et dices ad eos: Sancti estote, quia ego sanctus sum, Dominus Deus vester.</p>

<p>3 Unusquisque patrem suum, et matrem suam timeat. Sabbata mea custodite. Ego Dominus Deus vester.</p>

<p>4 Nolite converti ad idola, nec deos conflatiles faciatis vobis. Ego Dominus Deus vester.</p>

<p>5 Si immolaveritis hostiam pacificorum Domino ut sit placabilis,</p>

<p>6 eo die quo fuerit immolata, comedetis eam, et die altero: quidquid autem residuum fuerit in diem tertium, igne comburetis.</p>

<p>7 Si quis post biduum comederit ex ea, profanus erit, et impietatis reus:</p>

<p>8 portabitque iniquitatem suam, quia sanctum Domini polluit, et peribit anima illa de populo suo.</p>

<p>9 Cumque messueris segetes terræ tuæ, non tondebis usque ad solum superficiem terræ: nec remanentes spicas colliges.</p>

<p>10 Neque in vinea tua racemos et grana decidentia congregabis, sed pauperibus et peregrinis carpenda dimittes. ego Dominus Deus vester.</p>

<p>11 Non facietis furtum. Non mentiemini, nec decipiet unusquisque proximum suum.</p>

<p>12 Non periurabis in nomine meo, nec pollues nomen Dei tui. ego Dominus.</p>

<p>13 Non facies calumniam proximo tuo, nec vi opprimes eum. Non morabitur opus mercenarii tui apud te usque mane.</p>

<p>14 Non maledices surdo, nec coram cæco pones offendiculum: sed timebis Dominum Deum tuum, quia ego sum Dominus.</p>

<p>15 Non facies quod iniquum est, nec iniuste iudicabis. Non consideres personam pauperis, nec honores vultum potentis. Iuste iudica proximo tuo.</p>

<p>16 Non eris criminator, nec susurro in populo. Non stabis contra sanguinem proximi tui. ego Dominus.</p>

<p>17 Non oderis fratrem tuum in corde tuo, sed publice argue eum, ne habeas super illo peccatum.</p>

<p>18 Non quæras ultionem, nec memor eris iniuriæ civium tuorum. Diliges amicum tuum sicut teipsum. ego Dominus.</p>

<p>19 Leges meas custodite. Iumentum tuum non facies coire cum alterius generis animantibus. Agrum tuum non seres diverso semine. Veste, quæ ex duobus texta est, non indueris.</p>

<p>20 Homo si dormierit cum muliere coitu seminis, quæ sit ancilla etiam nubilis, et tamen pretio non redempta, nec libertate donata: vapulabunt ambo, et non morientur, quia non fuit libera.</p>

<p>21 pro delicto autem suo offeret Domino ad ostium tabernaculi testimonii arietem:</p>

<p>22 orabitque pro eo sacerdos, et pro peccato eius coram Domino, et repropitiabitur ei, dimitteturque peccatum.</p>

<p>23 Quando ingressi fueritis terram, et plantaveritis in ea ligna pomifera, auferetis præputia eorum: poma, quæ germinant, immunda erunt vobis, nec edetis ex eis.</p>

<p>24 Quarto autem anno omnis fructus eorum sanctificabitur laudabilis Domino.</p>

<p>25 Quinto autem anno comedetis fructus, congregantes poma quæ proferunt. ego Dominus Deus vester.</p>

<p>26 Non comedetis cum sanguine. Non augurabimini, nec observabitis somnia.</p>

<p>27 Neque in rotundum attondebitis comam: nec radetis barbam.</p>

<p>28 Et super mortuo non incidetis carnem vestram, neque figuras aliquas, aut stigmata facietis vobis. ego Dominus.</p>

<p>29 Ne prostituas filiam tuam, ne contaminetur terra, et impleatur piaculo.</p>

<p>30 Sabbata mea custodite, et Sanctuarium meum metuite. ego Dominus.</p>

<p>31 Non declinetis ad magos, nec ab ariolis aliquid sciscitemini, ut polluamini per eos. ego Dominus Deus vester.</p>

<p>32 Coram cano capite consurge, et honora personam senis: et time Dominum Deum tuum. ego sum Dominus.</p>

<p>33 Si habitaverit advena in terra vestra, et moratus fuerit inter vos, non exprobretis ei:</p>

<p>34 sed sit inter vos quasi indigena: et diligetis eum quasi vosmetipsos: fuistis enim et vos advenæ in Terra Ægypti. ego Dominus Deus vester.</p>

<p>35 Nolite facere iniquum aliquid in iudicio, in regula, in pondere, in mensura.</p>

<p>36 Statera iusta, et æqua sint pondera, iustus modius, æquusque sextarius. ego Dominus Deus vester, qui eduxi vos de Terra Ægypti.</p>

<p>37 Custodite omnia præcepta mea, et universa iudicia, et facite ea. ego Dominus.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

