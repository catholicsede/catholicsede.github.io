<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/22-proverbia/chap027.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/22-proverbia/index.html">Proverbia</a></p>
<h1>Caput 27</h1>

<hr/>

<p>1 Ne glorieris in crastinum, ignorans quid superventura pariat dies.</p>

<p>2 Laudet te alienus, et non os tuum: extraneus, et non labia tua.</p>

<p>3 Grave est saxum, et onerosa arena: sed ira stulti utroque gravior.</p>

<p>4 Ira non habet misericordiam, nec erumpens furor: et impetum concitati ferre quis poterit?</p>

<p>5 Melior est manifesta correptio, quam amor absconditus.</p>

<p>6 Meliora sunt vulnera diligentis, quam fraudulenta oscula odientis</p>

<p>7 Anima saturata calcabit favum: et anima esuriens etiam amarum pro dulci sumet.</p>

<p>8 Sicut avis transmigrans de nido suo, sic vir qui derelinquit locum suum.</p>

<p>9 Unguento et variis odoribus delectatur cor: et bonis amici consiliis anima dulcoratur.</p>

<p>10 Amicum tuum, et amicum patris tui ne dimiseris: et domum fratris tui ne ingrediaris in die afflictionis tuæ. Melior est vicinus iuxta, quam frater procul.</p>

<p>11 Stude sapientiæ fili mi, et lætifica cor meum, ut possis exprobranti respondere sermonem.</p>

<p>12 Astutus videns malum, absconditus est: parvuli transeuntes sustinuerunt dispendia.</p>

<p>13 Tolle vestimentum eius, qui spopondit pro extraneo: et pro alienis, aufer ei pignus.</p>

<p>14 Qui benedicit proximo suo voce grandi, de nocte consurgens maledicenti similis erit.</p>

<p>15 Tecta perstillantia in die frigoris, et litigiosa mulier comparantur:</p>

<p>16 qui retinet eam, quasi qui ventum teneat, et oleum dexteræ suæ vocabit.</p>

<p>17 Ferrum ferro exacuitur, et homo exacuit faciem amici sui.</p>

<p>18 Qui servat ficum, comedet fructus eius: et qui custos est domini sui, glorificabitur.</p>

<p>19 Quomodo in aquis resplendent vultus prospicientium, sic corda hominum manifesta sunt prudentibus.</p>

<p>20 Infernus et perditio numquam implentur: similiter et oculi hominum insatiabiles:</p>

<p>21 Quomodo probatur in conflatorio argentum, et in fornace aurum: sic probatur homo ore laudantis. Cor iniqui inquirit mala, cor autem rectum inquirit scientiam.</p>

<p>22 Si contuderis stultum in pila quasi ptisanas feriente desuper pilo, non auferetur ab eo stultitia eius.</p>

<p>23 Diligenter agnosce vultum pecoris tui, tuosque greges considera:</p>

<p>24 Non enim habebis iugiter potestatem: sed corona tribuetur in generationem et generationem.</p>

<p>25 Aperta sunt prata, et apparuerunt herbæ virentes, et collecta sunt fœna de montibus.</p>

<p>26 Agni ad vestimentum tuum: et hœdi, ad agri pretium.</p>

<p>27 Sufficiat tibi lac caprarum in cibos tuos, et in necessaria domus tuæ: et ad victum ancillis tuis.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

