<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/22-proverbia/chap024.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/22-proverbia/index.html">Proverbia</a></p>
<h1>Caput 24</h1>

<hr/>

<p>1 Ne æmuleris viros malos, nec desideres esse cum eis:</p>

<p>2 quia rapinas meditatur mens eorum, et fraudes labia eorum loquuntur.</p>

<p>3 Sapientia ædificabitur domus, et prudentia roborabitur.</p>

<p>4 In doctrina replebuntur cellaria, universa substantia pretiosa et pulcherrima.</p>

<p>5 Vir sapiens, fortis est: et vir doctus, robustus et validus.</p>

<p>6 Quia cum dispositione initur bellum: et erit salus ubi multa consilia sunt.</p>

<p>7 Excelsa stulto sapientia, in porta non aperiet os suum.</p>

<p>8 Qui cogitat mala facere, stultus vocabitur.</p>

<p>9 Cogitatio stulti peccatum est: et abominatio hominum detractor.</p>

<p>10 Si desperaveris lassus in die angustiæ: imminuetur fortitudo tua.</p>

<p>11 Erue eos, qui ducuntur ad mortem: et qui trahuntur ad interitum liberare ne cesses.</p>

<p>12 Si dixeris: Vires non suppetunt: qui inspector est cordis, ipse intelligit, et servatorem animæ tuæ nihil fallit, reddetque homini iuxta opera sua.</p>

<p>13 Comede, fili mi, mel, quia bonum est, et favum dulcissimum gutturi tuo:</p>

<p>14 Sic et doctrina sapientiæ animæ tuæ: quam cum inveneris, habebis in novissimis spem, et spes tua non peribit.</p>

<p>15 Ne insidieris, et quæras impietatem in domo iusti, neque vastes requiem eius.</p>

<p>16 Septies enim cadet iustus, et resurget: impii autem corruent in malum.</p>

<p>17 Cum ceciderit inimicus tuus, ne gaudeas, et in ruina eius ne exultet cor tuum:</p>

<p>18 ne forte videat Dominus, et displiceat ei, et auferat ab eo iram suam.</p>

<p>19 Ne contendas cum pessimis, nec æmuleris impios:</p>

<p>20 quoniam non habent futurorum spem mali, et lucerna impiorum extinguetur.</p>

<p>21 Time Dominum, fili mi, et regem: et cum detractoribus non commiscearis:</p>

<p>22 quoniam repente consurget perditio eorum: et ruinam utriusque quis novit?</p>

<p>23 Hæc quoque sapientibus: Cognoscere personam in iudicio non est bonum.</p>

<p>24 Qui dicunt impio: Iustus es: maledicent eis populi, et detestabuntur eos tribus.</p>

<p>25 Qui arguunt eum, laudabuntur: et super ipsos veniet benedictio.</p>

<p>26 Labia deosculabitur, qui recta verba respondet.</p>

<p>27 Præpara foris opus tuum, et diligenter exerce agrum tuum: ut postea ædifices domum tuam.</p>

<p>28 Ne sis testis frustra contra proximum tuum: nec lactes quemquam labiis tuis.</p>

<p>29 Ne dicas: Quomodo fecit mihi, sic faciam ei: reddam unicuique secundum opus suum.</p>

<p>30 Per agrum hominis pigri transivi, et per vineam viri stulti:</p>

<p>31 et ecce totum repleverant urticæ, et operuerant superficiem eius spinæ, et maceria lapidum destructa erat.</p>

<p>32 Quod cum vidissem, posui in corde meo, et exemplo didici disciplinam.</p>

<p>33 Parum, inquam, dormies, modicum dormitabis, pauxillum manus conseres, ut quiescas:</p>

<p>34 et veniet tibi quasi cursor egestas, et mendicitas quasi vir armatus.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

