<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/22-proverbia/chap016.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/22-proverbia/index.html">Proverbia</a></p>
<h1>Caput 16</h1>

<hr/>

<p>1 Hominis est animam præparare: et Domini gubernare linguam.</p>

<p>2 Omnes viæ hominis patent oculis eius: spirituum ponderator est Dominus.</p>

<p>3 Revela Domino opera tua, et dirigentur cogitationes tuæ.</p>

<p>4 Universa propter semetipsum operatus est Dominus: impium quoque ad diem malum.</p>

<p>5 Abominatio Domini est omnis arrogans: etiamsi manus ad manum fuerit, non est innocens. Initium viæ bonæ, facere iustitiam: accepta est autem apud Deum magis, quam immolare hostias.</p>

<p>6 Misericordia et veritate redimitur iniquitas: et in timore Domini declinatur a malo.</p>

<p>7 Cum placuerint Domino viæ hominis, inimicos quoque eius convertet ad pacem.</p>

<p>8 Melius est parum cum iustitia, quam multi fructus cum iniquitate.</p>

<p>9 Cor hominis disponit viam suam: sed Domini est dirigere gressus eius.</p>

<p>10 Divinatio in labiis regis, in iudicio non errabit os eius.</p>

<p>11 Pondus et statera iudicia Domini sunt: et opera eius omnes lapides sacculi.</p>

<p>12 Abominabiles regi qui agunt impie: quoniam iustitia firmatur solium.</p>

<p>13 Voluntas regum labia iusta: qui recta loquitur, diligetur:</p>

<p>14 Indignatio regis, nuncii mortis: et vir sapiens placabit eam.</p>

<p>15 In hilaritate vultus regis, vita: et clementia eius quasi imber serotinus.</p>

<p>16 Posside sapientiam, quia auro melior est: et acquire prudentiam, quia pretiosior est argento.</p>

<p>17 Semita iustorum declinat mala: custos animæ suæ servat viam suam.</p>

<p>18 Contritionem præcedit superbia: et ante ruinam exaltatur spiritus.</p>

<p>19 Melius est humiliari cum mitibus, quam dividere spolia cum superbis.</p>

<p>20 Eruditus in verbo reperiet bona: et qui sperat in Domino, beatus est.</p>

<p>21 Qui sapiens est corde, appellabitur prudens: et qui dulcis eloquio, maiora percipiet.</p>

<p>22 Fons vitæ eruditio possidentis: doctrina stultorum fatuitas.</p>

<p>23 Cor sapientis erudiet os eius: et labiis eius addet gratiam.</p>

<p>24 Favus mellis, composita verba: dulcedo animæ, sanitas ossium.</p>

<p>25 Est via quæ videtur homini recta: et novissima eius ducunt ad mortem.</p>

<p>26 Anima laborantis laborat sibi, quia compulit eum os suum:</p>

<p>27 Vir impius fodit malum, et in labiis eius ignis ardescit.</p>

<p>28 Homo perversus suscitat lites: et verbosus separat principes.</p>

<p>29 Vir iniquus lactat amicum suum: et ducit eum per viam non bonam.</p>

<p>30 Qui attonitis oculis cogitat prava, mordens labia sua perficit malum.</p>

<p>31 Corona dignitatis senectus, quæ in viis iustitiæ reperietur.</p>

<p>32 Melior est patiens viro forti: et qui dominatur animo suo, expugnatore urbium.</p>

<p>33 Sortes mittuntur in sinum, sed a Domino temperantur.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

