<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap008.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 8</h1>

<hr/>

<p>1 Respondens autem Baldad Suhites, dixit:</p>

<p>2 Usquequo loqueris talia, et spiritus multiplex sermones oris tui?</p>

<p>3 Numquid Deus supplantat iudicium? aut Omnipotens subvertit quod iustum est?</p>

<p>4 Etiam si filii tui peccaverunt ei, et dimisit eos in manu iniquitatis suæ:</p>

<p>5 Tu tamen si diluculo consurrexeris ad Deum, et Omnipotentem fueris deprecatus:</p>

<p>6 Si mundus et rectus incesseris, statim evigilabit ad te, et pacatum reddet habitaculum iustitiæ tuæ:</p>

<p>7 In tantum, ut si priora tua fuerint parva, et novissima tua multiplicentur nimis.</p>

<p>8 Interroga enim generationem pristinam, et diligenter investiga patrum memoriam:</p>

<p>9 (Hesterni quippe sumus, et ignoramus quoniam sicut umbra dies nostri sunt super terram.)</p>

<p>10 Et ipsi docebunt te: loquentur tibi, et de corde suo proferent eloquia.</p>

<p>11 Numquid vivere potest scirpus absque humore? aut crescere carectum sine aqua?</p>

<p>12 Cum adhuc sit in flore, nec carpatur manu, ante omnes herbas arescit:</p>

<p>13 Sic viæ omnium, qui obliviscuntur Deum, et spes hypocritæ peribit:</p>

<p>14 Non ei placebit vecordia sua, et sicut tela aranearum fiducia eius.</p>

<p>15 Innitetur super domum suam, et non stabit: fulciet eam, et non consurget:</p>

<p>16 Humectus videtur antequam veniat Sol, et in ortu suo germen eius egredietur.</p>

<p>17 Super acervum petrarum radices eius densabuntur, et inter lapides commorabitur.</p>

<p>18 Si absorbuerit eum de loco suo, negabit eum, et dicet: Non novi te.</p>

<p>19 Hæc est enim lætitia viæ eius, ut rursum de terra alii germinentur.</p>

<p>20 Deus non proiiciet simplicem, nec porriget manum malignis:</p>

<p>21 Donec impleatur risu os tuum, et labia tua iubilo.</p>

<p>22 Qui oderunt te, induentur confusione: et tabernaculum impiorum non subsistet.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

