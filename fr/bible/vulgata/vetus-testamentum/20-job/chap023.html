<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap023.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 23</h1>

<hr/>

<p>1 Respondens autem Iob, ait:</p>

<p>2 Nunc quoque in amaritudine est sermo meus, et manus plagæ meæ aggravata est super gemitum meum.</p>

<p>3 Quis mihi tribuat ut cognoscam et inveniam illum, et veniam usque ad solium eius?</p>

<p>4 Ponam coram eo iudicium, et os meum replebo increpationibus.</p>

<p>5 Ut sciam verba, quæ mihi respondeat, et intelligam quid loquatur mihi.</p>

<p>6 Nolo multa fortitudine contendat mecum, nec magnitudinis suæ mole me premat.</p>

<p>7 Proponat æquitatem contra me, et perveniat ad victoriam iudicium meum.</p>

<p>8 Si ad Orientem iero, non apparet: si ad Occidentem, non intelligam eum.</p>

<p>9 Si ad sinistram, quid agam? non apprehendam eum: si me vertam ad dexteram, non videbo illum.</p>

<p>10 Ipse vero scit viam meam, et probavit me quasi aurum, quod per ignem transit:</p>

<p>11 Vestigia eius secutus est pes meus, viam eius custodivi, et non declinavi ex ea.</p>

<p>12 A mandatis labiorum eius non recessi, et in sinu meo abscondi verba oris eius.</p>

<p>13 Ipse enim solus est, et nemo avertere potest cogitationem eius: et anima eius quodcumque voluit, hoc fecit.</p>

<p>14 Cum expleverit in me voluntatem suam, et alia multa similia præsto sunt ei.</p>

<p>15 Et idcirco a facie eius turbatus sum, et considerans eum, timore sollicitor.</p>

<p>16 Deus mollivit cor meum, et Omnipotens conturbavit me.</p>

<p>17 Non enim perii propter imminentes tenebras, nec faciem meam operuit caligo.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

