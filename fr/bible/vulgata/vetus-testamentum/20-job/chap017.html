<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap017.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 17</h1>

<hr/>

<p>1 Spiritus meus attenuabitur, dies mei breviabuntur, et solum mihi superest sepulchrum.</p>

<p>2 Non peccavi, et in amaritudinibus moratur oculus meus.</p>

<p>3 Libera me Dominue, et pone me iuxta te, et cuiusvis manus pugnet contra me.</p>

<p>4 Cor eorum longe fecisti a disciplina, propterea non exaltabuntur.</p>

<p>5 Prædam pollicetur sociis, et oculi filiorum eius deficient.</p>

<p>6 Posuit me quasi in proverbium vulgi, et exemplum sum coram eis.</p>

<p>7 Caligavit ab indignatione oculus meus, et membra mea quasi in nihilum redacta sunt.</p>

<p>8 Stupebunt iusti super hoc, et innocens contra hypocritam suscitabitur.</p>

<p>9 Et tenebit iustus viam suam, et mundis manibus addet fortitudinem.</p>

<p>10 Igitur omnes vos convertimini, et venite, et non inveniam in vobis ullum sapientem.</p>

<p>11 Dies mei transierunt, cogitationes meæ dissipatæ sunt, torquentes cor meum:</p>

<p>12 Noctem verterunt in diem, et rursum post tenebras spero lucem.</p>

<p>13 Si sustinuero, infernus domus mea est, et in tenebris stravi lectulum meum.</p>

<p>14 Putredini dixi: Pater meus es, mater mea, et soror mea, vermibus.</p>

<p>15 Ubi est ergo nunc præstolatio mea, et patientiam meam quis considerat?</p>

<p>16 In profundissimum infernum descendent omnia mea: putasne saltem ibi erit requies mihi?</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

