<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap014.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 14</h1>

<hr/>

<p>1 Homo natus de muliere, brevi vivens tempore, repletur multis miseriis.</p>

<p>2 Qui quasi flos egreditur et conteritur, et fugit velut umbra, et numquam in eodem statu permanet.</p>

<p>3 Et dignum ducis super huiuscemodi aperire oculos tuos, et adducere eum tecum in iudicium?</p>

<p>4 Quis potest facere mundum de immundo conceptum semine? nonne tu qui solus es?</p>

<p>5 Breves dies hominis sunt: numerus mensium eius apud te est: constituisti terminos eius, qui præteriri non poterunt.</p>

<p>6 Recede paululum ab eo, ut quiescat, donec optata veniat, sicut mercenarii, dies eius.</p>

<p>7 Lignum habet spem: si præcisum fuerit, rursum virescit, et rami eius pullulant.</p>

<p>8 Si senuerit in terra radix eius, et in pulvere emortuus fuerit truncus illius,</p>

<p>9 Ad odorem aquæ germinabit, et faciet comam quasi cum primum plantatum est:</p>

<p>10 Homo vero cum mortuus fuerit, et nudatus atque consumptus, ubi quæso est?</p>

<p>11 Quomodo si recedant aquæ de mari, et fluvius vacuefactus arescat:</p>

<p>12 Sic homo cum dormierit, non resurget, donec atteratur cælum, non evigilabit, nec consurget de somno suo.</p>

<p>13 Quis mihi hoc tribuat, ut in inferno protegas me, et abscondas me, donec pertranseat furor tuus, et constituas mihi tempus, in quo recorderis mei?</p>

<p>14 Putasne mortuus homo rursum vivat? cunctis diebus, quibus nunc milito, expecto donec veniat immutatio mea.</p>

<p>15 Vocabis me, et ego respondebo tibi: operi manuum tuarum porriges dexteram.</p>

<p>16 Tu quidem gressus meos dinumerasti, sed parce peccatis meis.</p>

<p>17 Signasti quasi in sacculo delicta mea, sed curasti iniquitatem meam.</p>

<p>18 Mons cadens defluit, et saxum transfertur de loco suo.</p>

<p>19 Lapides excavant aquæ, et alluvione paulatim terra consumitur: et hominem ergo similiter perdes.</p>

<p>20 Roborasti eum paululum ut in perpetuum transiret: immutabis faciem eius, et emittes eum.</p>

<p>21 Sive nobiles fuerint filii eius, sive ignobiles, non intelliget.</p>

<p>22 Attamen caro eius dum vivet dolebit, et anima illius super semetipso lugebit.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

