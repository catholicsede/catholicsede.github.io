<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap003.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 3</h1>

<hr/>

<p>1 Post hæc aperuit Iob os suum, et maledixit diei suo,</p>

<p>2 et locutus est.</p>

<p>3 Pereat dies in qua natus sum, et nox in qua dictum est: Conceptus est homo.</p>

<p>4 Dies ille vertatur in tenebras, non requirat eum Deus desuper, et non illustretur lumine.</p>

<p>5 Obscurent eum tenebræ et umbra mortis, occupet eum caligo, et involvatur amaritudine.</p>

<p>6 Noctem illam tenebrosus turbo possideat, non computetur in diebus anni, nec numeretur in mensibus:</p>

<p>7 Sit nox illa solitaria, nec laude digna:</p>

<p>8 Maledicant ei qui maledicunt diei, qui parati sunt suscitare Leviathan:</p>

<p>9 Obtenebrentur stellæ caligine eius: expectet lucem et non videat, nec ortum surgentis auroræ:</p>

<p>10 Quia non conclusit ostia ventris, qui portavit me, nec abstulit mala ab oculis meis.</p>

<p>11 Quare non in vulva mortuus sum, egressus ex utero non statim perii?</p>

<p>12 Quare exceptus genibus? cur lactatus uberibus?</p>

<p>13 Nunc enim dormiens silerem, et somno meo requiescerem:</p>

<p>14 Cum regibus et consulibus terræ, qui ædificant sibi solitudines:</p>

<p>15 Aut cum principibus, qui possident aurum, et replent domos suas argento:</p>

<p>16 Aut sicut abortivum absconditum non subsisterem, vel qui concepti non viderunt lucem.</p>

<p>17 Ibi impii cessaverunt a tumultu, et ibi requieverunt fessi robore.</p>

<p>18 Et quondam vincti pariter sine molestia, non audierunt vocem exactoris.</p>

<p>19 Parvus et magnus ibi sunt, et servus liber a domino suo.</p>

<p>20 Quare misero data est lux, et vita his, qui in amaritudine animæ sunt?</p>

<p>21 qui expectant mortem, et non venit, quasi effodientes thesaurum:</p>

<p>22 Gaudentque vehementer cum invenerint sepulchrum.</p>

<p>23 Viro cuius abscondita est via, et circumdedit eum Deus tenebris?</p>

<p>24 Antequam comedam suspiro: et tamquam inundantes aquæ, sic rugitus meus:</p>

<p>25 Quia timor, quem timebam, evenit mihi: et quod verebar accidit.</p>

<p>26 Nonne dissimulavi? nonne silui? nonne quievi? et venit super me indignatio.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

