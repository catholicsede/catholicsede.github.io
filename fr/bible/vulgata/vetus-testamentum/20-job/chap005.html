<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap005.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 5</h1>

<hr/>

<p>1 Voca ergo, si est qui tibi respondeat, et ad aliquem sanctorum convertere.</p>

<p>2 Vere stultum interficit iracundia, et parvulum occidit invidia.</p>

<p>3 Ego vidi stultum firma radice, et maledixi pulchritudini eius statim.</p>

<p>4 Longe fient filii eius a salute, et conterentur in porta, et non erit qui eruat.</p>

<p>5 Cuius messem famelicus comedet, et ipsum rapiet armatus, et bibent sitientes divitias eius.</p>

<p>6 Nihil in terra sine causa fit, et de humo non oritur dolor.</p>

<p>7 Homo nascitur ad laborem, et avis ad volatum.</p>

<p>8 Quam ob rem ego deprecabor Dominum, et ad Deum ponam eloquium meum:</p>

<p>9 Qui facit magna et inscrutabilia et mirabilia absque numero:</p>

<p>10 Qui dat pluviam super faciem terræ, et irrigat aquis universa:</p>

<p>11 Qui ponit humiles in sublime, et mœrentes erigit sospitate:</p>

<p>12 Qui dissipat cogitationes malignorum, ne possint implere manus eorum quod cœperant:</p>

<p>13 Qui apprehendit sapientes in astutia eorum, et consilium pravorum dissipat:</p>

<p>14 Per diem incurrent tenebras, et quasi in nocte sic palpabunt in meridie.</p>

<p>15 Porro salvum faciet egenum a gladio oris eorum, et de manu violenti pauperem.</p>

<p>16 Et erit egeno spes, iniquitas autem contrahet os suum.</p>

<p>17 Beatus homo qui corripitur a Deo: increpationem ergo Domini ne reprobes:</p>

<p>18 Quia ipse vulnerat, et medetur: percutit, et manus eius sanabunt.</p>

<p>19 In sex tribulationibus liberabit te, et in septima non tangent te malum.</p>

<p>20 In fame eruet te de morte, et in bello de manu gladii.</p>

<p>21 A flagello linguæ absconderis, et non timebis calamitatem cum venerit.</p>

<p>22 In vastitate, et fame ridebis, et bestias terræ non formidabis.</p>

<p>23 Sed cum lapidibus regionum pactum tuum, et bestiæ terræ pacificæ erunt tibi.</p>

<p>24 Et scies quod pacem habeat tabernaculum tuum, et visitans speciem tuam, non peccabis.</p>

<p>25 Scies quoque quoniam multiplex erit semen tuum, et progenies tua quasi herba terræ.</p>

<p>26 Ingredieris in abundantia sepulchrum, sicut infertur acervus tritici in tempore suo.</p>

<p>27 Ecce, hoc, ut investigavimus, ita est: quod auditum, mente pertracta.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

