<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap026.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 26</h1>

<hr/>

<p>1 Respondens autem Iob, dixit:</p>

<p>2 Cuius adiutor es? numquid imbecillis? et sustentas brachium eius, qui non est fortis?</p>

<p>3 Cui dedisti consilium? forsitan illi qui non habet sapientiam, et prudentiam tuam ostendisti plurimam.</p>

<p>4 Quem docere voluisti? nonne eum, qui fecit spiramentum?</p>

<p>5 Ecce gigantes gemunt sub aquis, et qui habitant cum eis.</p>

<p>6 Nudus est infernus coram illo, et nullum est operimentum perditioni.</p>

<p>7 Qui extendit Aquilonem super vacuum, et appendit terram super nihilum.</p>

<p>8 Qui ligat aquas in nubibus suis, ut non erumpant pariter deorsum.</p>

<p>9 Qui tenet vultum solii sui, et expandit super illud nebulam suam.</p>

<p>10 Terminum circumdedit aquis, usque dum finiantur lux et tenebræ.</p>

<p>11 Columnæ cæli contremiscunt, et pavent ad nutum eius.</p>

<p>12 In fortitudine illius repente maria congregata sunt, et prudentia eius percussit superbum.</p>

<p>13 Spiritus eius ornavit cælos: et obstetricante manu eius, eductus est coluber tortuosus.</p>

<p>14 Ecce, hæc ex parte dicta sunt viarum eius: et cum vix parvam stillam sermonis eius audierimus, quis poterit tonitruum magnitudinis illius intueri?</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

