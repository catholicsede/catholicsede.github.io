<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap012.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 12</h1>

<hr/>

<p>1 Respondens autem Iob, dixit:</p>

<p>2 Ergo vos estis soli homines, et vobiscum morietur sapientia?</p>

<p>3 Et mihi est cor sicut et vobis, nec inferior vestri sum: quis enim hæc, quæ nostis, ignorat?</p>

<p>4 Qui deridetur ab amico suo sicut ego, invocabit Deum, et exaudiet eum: deridetur enim iusti simplicitas.</p>

<p>5 Lampas contempta apud cogitationes divitum, parata ad tempus statutum.</p>

<p>6 Abundant tabernacula prædonum, et audacter provocant Deum, cum ipse dederit omnia in manus eorum.</p>

<p>7 Nimirum interroga iumenta, et docebunt te: et volatilia cæli, et indicabunt tibi.</p>

<p>8 Loquere terræ, et respondebit tibi: et narrabunt pisces maris.</p>

<p>9 Quis ignorat quod omnia hæc manus Domini fecerit?</p>

<p>10 In cuius manu anima omnis viventis, et spiritus universæ carnis hominis.</p>

<p>11 Nonne auris verba diiudicat, et fauces comedentis, saporem?</p>

<p>12 In antiquis est sapientia, et in multo tempore prudentia.</p>

<p>13 Apud ipsum est sapientia et fortitudo, ipse habet consilium et intelligentiam.</p>

<p>14 Si destruxerit, nemo est qui ædificet: si incluserit hominem, nullus est qui aperiat.</p>

<p>15 Si continuerit aquas, omnia siccabuntur: et si emiserit eas, subvertent terram.</p>

<p>16 Apud ipsum est fortitudo et sapientia: ipse novit et decipientem, et eum qui decipitur.</p>

<p>17 Adducit consiliarios in stultum finem, et iudices in stuporem.</p>

<p>18 Balteum regum dissolvit, et præcingit fune renes eorum.</p>

<p>19 Ducit sacerdotes inglorios, et optimates supplantat:</p>

<p>20 Commutans labium veracium, et doctrinam senum auferens.</p>

<p>21 Effundit despectionem super principes, eos, qui oppressi fuerant, relevans.</p>

<p>22 Qui revelat profunda de tenebris, et producit in lucem umbram mortis.</p>

<p>23 Qui multiplicat gentes et perdit eas, et subversas in integrum restituit.</p>

<p>24 Qui immutat cor principum populi terræ, et decipit eos ut frustra incedant per invium:</p>

<p>25 Palpabunt quasi in tenebris, et non in luce, et errare eos faciet quasi ebrios.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

