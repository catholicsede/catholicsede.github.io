<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/20-job/chap020.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/20-job/index.html">Job</a></p>
<h1>Caput 20</h1>

<hr/>

<p>1 Respondens autem Sophar Naamathites, dixit:</p>

<p>2 Idcirco cogitationes meæ variæ succedunt sibi, et mens in diversa rapitur.</p>

<p>3 Doctrinam, qua me arguis, audiam, et spiritus intelligentiæ meæ respondebit mihi.</p>

<p>4 Hoc scio a principio, ex quo positus est homo super terram,</p>

<p>5 Quod laus impiorum brevis sit, et gaudium hypocritæ ad instar puncti.</p>

<p>6 Si ascenderit usque ad cælum superbia eius, et caput eius nubes tetigerit:</p>

<p>7 Quasi sterquilinium in fine perdetur: et qui eum viderant, dicent: Ubi est?</p>

<p>8 Velut somnium avolans non invenietur, transiet sicut visio nocturna.</p>

<p>9 Oculus, qui eum viderat, non videbit, neque ultra intuebitur eum locus suus.</p>

<p>10 Filii eius atterentur egestate, et manus illius reddent ei dolorem suum.</p>

<p>11 Ossa eius implebuntur vitiis adolescentiæ eius, et cum eo in pulvere dormient.</p>

<p>12 Cum enim dulce fuerit in ore eius malum, abscondet illud sub lingua sua.</p>

<p>13 Parcet illi, et non derelinquet illud, et celabit in gutture suo.</p>

<p>14 Panis eius in utero illius vertetur in fel aspidum intrinsecus.</p>

<p>15 Divitias, quas devoravit, evomet, et de ventre illius extrahet eas Deus.</p>

<p>16 Caput aspidum suget, et occidet eum lingua viperæ.</p>

<p>17 (Non videat rivulos fluminis, torrentes mellis, et butyri.)</p>

<p>18 Luet quæ fecit omnia, nec tamen consumetur: iuxta multitudinem adinventionum suarum, sic et sustinebit.</p>

<p>19 Quoniam confringens nudavit pauperes: domum rapuit, et non ædificavit eam.</p>

<p>20 Nec est satiatus venter eius: et cum habuerit quæ concupierat, possidere non poterit.</p>

<p>21 Non remansit de cibo eius, et propterea nihil permanebit de bonis eius.</p>

<p>22 Cum satiatus fuerit, arctabitur, æstuabit, et omnis dolor irruet super eum.</p>

<p>23 Utinam impleatur venter eius, ut emittat in eum iram furoris sui, et pluat super illum bellum suum.</p>

<p>24 Fugiet arma ferrea, et irruet in arcum æreum.</p>

<p>25 Eductus, et egrediens de vagina sua, et fulgurans in amaritudine sua: vadent, et venient super eum horribiles.</p>

<p>26 Omnes tenebræ absconditæ sunt in occultis eius: devorabit eum ignis, qui non succenditur, affligetur relictus in tabernaculo suo.</p>

<p>27 Revelabunt cæli iniquitatem eius, et terra consurget adversus eum.</p>

<p>28 Apertum erit germen domus illius, detrahetur in die furoris Dei.</p>

<p>29 Hæc est pars hominis impii a Deo, et hereditas verborum eius a Domino.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

