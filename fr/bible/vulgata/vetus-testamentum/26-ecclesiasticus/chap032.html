<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/26-ecclesiasticus/chap032.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/26-ecclesiasticus/index.html">Ecclesiasticus</a></p>
<h1>Caput 32</h1>

<hr/>

<p>1 Rectorem te posuerunt? noli extolli: esto in illis quasi unus ex ipsis.</p>

<p>2 Curam illorum habe, et sic conside, et omni cura tua explicita recumbe:</p>

<p>3 ut læteris propter illos, et ornamentum gratiæ accipias coronam, et dignationem consequaris corrogationis.</p>

<p>4 Loquere maior natu: decet enim te</p>

<p>5 primum verbum diligenti scientia, et non impedias musicam.</p>

<p>6 Ubi auditus non est, non effundas sermonem, et importune noli extolli in sapientia tua.</p>

<p>7 Gemmula carbunculi in ornamento auri, et comparatio musicorum in convivio vini.</p>

<p>8 Sicut in fabricatione auri signum est smaragdi, sic numerus musicorum in iucundo et moderato vino.</p>

<p>9 Audi tacens, et pro reverentia accedet tibi bona gratia.</p>

<p>10 Adolescens loquere in tua causa vix.</p>

<p>11 Si bis interrogatus fueris, habeat caput responsum tuum.</p>

<p>12 In multis esto quasi inscius, et audi tacens simul et quærens.</p>

<p>13 In medio magnatorum non præsumas: et ubi sunt senes, non multum loquaris.</p>

<p>14 Ante grandinem præibit coruscatio: et ante verecundiam præibit gratia, et pro reverentia accedet tibi bona gratia.</p>

<p>15 Et hora surgendi non te trices: præcurre autem prior in domum tuam, et illic avocare, et illic lude,</p>

<p>16 et age conceptiones tuas, et non in delictis et verbo superbo.</p>

<p>17 Et super his omnibus benedicito Dominum, qui fecit te, et inebriantem te ab omnibus bonis suis.</p>

<p>18 Qui timet Dominum, excipiet doctrinam eius: et qui vigilaverint ad illum, invenient benedictionem.</p>

<p>19 Qui quærit legem, replebitur ab ea: et qui insidiose agit, scandalizabitur in ea.</p>

<p>20 Qui timent Dominum, invenient iudicium iustum, et iustitias quasi lumen accendent.</p>

<p>21 Peccator homo vitabit correptionem, et secundum voluntatem suam inveniet comparationem.</p>

<p>22 Vir consilii non disperdet intelligentiam, alienus et superbus non pertimescet timorem:</p>

<p>23 etiam postquam fecit cum eo sine consilio, et suis insectationibus arguetur.</p>

<p>24 Fili sine consilio nihil facias, et post factum non pœnitebis.</p>

<p>25 In via ruinæ non eas, et non offendes in lapides: nec credas te viæ laboriosæ, ne ponas animæ tuæ scandalum:</p>

<p>26 et a filiis tuis cave, et a domesticis tuis attende.</p>

<p>27 In omni opere tuo crede ex fide animæ tuæ: hoc est enim conservatio mandatorum.</p>

<p>28 Qui credit Deo, attendit mandatis: et qui confidit in illo, non minorabitur.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

