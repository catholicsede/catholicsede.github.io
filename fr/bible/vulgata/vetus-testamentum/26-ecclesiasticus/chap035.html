<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/26-ecclesiasticus/chap035.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/26-ecclesiasticus/index.html">Ecclesiasticus</a></p>
<h1>Caput 35</h1>

<hr/>

<p>1 Qui conservat legem, multiplicat oblationem.</p>

<p>2 Sacrificium salutare est attendere mandatis, et discedere ab omni iniquitate.</p>

<p>3 Et propitiationem litare sacrificii super iniustitias, et deprecatio pro peccatis, recedere ab iniustitia.</p>

<p>4 Retribuet gratiam qui offert similaginem: et qui facit misericordiam, offert sacrificium.</p>

<p>5 Beneplacitum est Domino recedere ab iniquitate: et deprecatio pro peccatis recedere ab iniustitia.</p>

<p>6 Non apparebis ante conspectum Domini vacuus.</p>

<p>7 Hæc enim omnia propter mandatum Dei fiunt.</p>

<p>8 Oblatio iusti impinguat altare, et odor suavitatis est in conspectu Altissimi.</p>

<p>9 Sacrificium iusti acceptum est, et memoriam eius non obliviscetur Dominus.</p>

<p>10 Bono animo gloriam redde Deo: et non minuas primitias manuum tuarum.</p>

<p>11 In omni dato hilarem fac vultum tuum, et in exultatione sanctifica decimas tuas.</p>

<p>12 Da Altissimo secundum datum eius, et in bono oculo adinventionem facito manuum tuarum:</p>

<p>13 quoniam Dominus retribuens est, et septies tantum reddet tibi.</p>

<p>14 Noli offerre munera prava, non enim suscipiet illa.</p>

<p>15 Et noli inspicere sacrificum iniustum, quoniam Dominus iudex est, et non est apud illum gloria personæ.</p>

<p>16 Non accipiet Dominus personam in pauperem, et deprecationem læsi exaudiet.</p>

<p>17 Non despiciet preces pupilli: nec viduam, si effundat loquelam gemitus.</p>

<p>18 Nonne lacrymæ viduæ ad maxillam descendunt, et exclamatio eius super deducentem eas?</p>

<p>19 A maxilla enim ascendunt usque ad cælum, et Dominus exauditor non delectabitur in illis.</p>

<p>20 Qui adorat Deum in oblectatione suscipietur, et deprecatio illius usque ad nubes propinquabit.</p>

<p>21 Oratio humiliantis se, nubes penetrabit: et donec propinquet non consolabitur: et non discedet donec Altissimus aspiciat.</p>

<p>22 Et Dominus non elongabit, et iudicabit iustos, et faciet iudicium: et Fortissimus non habebit in illis patientiam, ut contribulet dorsum ipsorum:</p>

<p>23 et Gentibus reddet vindictam donec tollat plenitudinem superborum: et sceptra iniquorum contribulet</p>

<p>24 donec reddat hominibus secundum actus suos, et secundum opera Adæ, et secundum præsumptionem illius,</p>

<p>25 donec iudicet iudicium plebis suæ, et oblectabit iustos misericordia sua.</p>

<p>26 Speciosa misericordia Dei, in tempore tribulationis, quasi nubes pluviæ in tempore siccitatis.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

