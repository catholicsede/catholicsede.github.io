<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/26-ecclesiasticus/chap027.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/26-ecclesiasticus/index.html">Ecclesiasticus</a></p>
<h1>Caput 27</h1>

<hr/>

<p>1 Propter inopiam multi deliquerunt: et qui quærit locupletari, avertit oculum suum.</p>

<p>2 Sicut in medio compaginis lapidum palus figitur, sic et inter medium venditionis et emptionis angustiabitur peccatum.</p>

<p>3 Conteretur cum delinquente delictum.</p>

<p>4 Si non in timore Domini tenueris te instanter, cito subvertetur domus tua.</p>

<p>5 Sicut in percussura cribri remanebit pulvis, sic aporia hominis in cogitatu illius.</p>

<p>6 Vasa figuli probat fornax, et homines iustos tentatio tribulationis.</p>

<p>7 Sicut rusticatio de ligno ostendit fructum illius, sic verbum ex cogitatu cordis hominis.</p>

<p>8 Ante sermonem non laudes virum: hæc enim tentatio est hominum.</p>

<p>9 Si sequaris iustitiam, apprehendes illam: et indues quasi poderem honoris, et inhabitabis cum ea, et proteget te in sempiternum, et in die agnitionis invenies firmamentum.</p>

<p>10 Volatilia ad sibi similia conveniunt: et veritas ad eos, qui operantur illam, revertetur.</p>

<p>11 Leo venationi insidiatur semper: sic peccata operantibus iniquitates.</p>

<p>12 Homo sanctus in sapientia manet sicut sol: nam stultus sicut luna mutatur.</p>

<p>13 In medio insensatorum serva verbum tempori: in medio autem cogitantium assiduus esto.</p>

<p>14 Narratio peccantium odiosa, et risus illorum in deliciis peccati.</p>

<p>15 Loquela multum iurans, horripilationem capiti statuet: et irreverentia ipsius obturatio aurium.</p>

<p>16 Effusio sanguinis in rixa superborum: et maledictio illorum auditus gravis.</p>

<p>17 Qui denudat arcana amici, fidem perdit, et non inveniet amicum ad animum suum.</p>

<p>18 Dilige proximum, et coniungere fide cum illo.</p>

<p>19 Quod si denudaveris absconsa illius, non persequeris post eum.</p>

<p>20 Sicut enim homo, qui perdit amicum suum, sic et qui perdit amicitiam proximi sui.</p>

<p>21 Et sicut qui dimittit avem de manu sua, sic dereliquisti proximum tuum, et non eum capies.</p>

<p>22 non illum sequaris, quoniam longe abest: effugit enim quasi caprea de laqueo: quoniam vulnerata est anima eius.</p>

<p>23 ultra eum non poteris colligare: et maledicti est concordatio:</p>

<p>24 denudare autem amici mysteria, desperatio est animæ infelicis.</p>

<p>25 Annuens oculo fabricat iniqua, et nemo eum abiiciet:</p>

<p>26 in conspectu oculorum tuorum condulcabit os suum, et super sermones tuos admirabitur: novissime autem pervertet os suum, et in verbis tuis dabit scandalum.</p>

<p>27 Multa odivi, et non coæquavi ei, et Dominus odiet illum.</p>

<p>28 Qui in altum mittit lapidem, super caput eius cadet: et plaga dolosa dolosi dividet vulnera.</p>

<p>29 Et qui foveam fodit, incidet in eam: et qui statuit lapidem proximo, offendet in eo: et qui laqueum alii ponit, peribit in illo.</p>

<p>30 Facienti nequissimum consilium, super ipsum devolvetur, et non agnoscet unde adveniat illi.</p>

<p>31 Illusio, et improperium superborum, et vindicta sicut leo insidiabitur illi.</p>

<p>32 Laqueo peribunt qui oblectantur casu iustorum: dolor autem consumet illos antequam moriantur.</p>

<p>33 Ira et furor, utraque execrabilia sunt, et vir peccator continens erit illorum.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

