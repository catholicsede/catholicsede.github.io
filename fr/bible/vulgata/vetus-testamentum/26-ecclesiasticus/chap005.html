<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/26-ecclesiasticus/chap005.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/26-ecclesiasticus/index.html">Ecclesiasticus</a></p>
<h1>Caput 5</h1>

<hr/>

<p>1 Noli attendere ad possessiones iniquas, et ne dixeris: Est mihi sufficiens vita: nihil enim proderit in tempore vindictæ et obductionis.</p>

<p>2 Ne sequaris in fortitudine tua concupiscentiam cordis tui:</p>

<p>3 et ne dixeris: Quomodo potui? aut quis me subiiciet propter facta mea? Deus enim vindicans vindicabit.</p>

<p>4 Ne dixeris: Peccavi, et quid mihi accidit triste? Altissimus enim est patiens redditor.</p>

<p>5 De propitiatio peccato noli esse sine metu, neque adiicias peccatum super peccatum.</p>

<p>6 Et ne dicas: Miseratio Domini magna est, multitudinis peccatorum meorum miserebitur.</p>

<p>7 Misericordia enim, et ira ab illo cito proximant, et in peccatores respicit ira illius.</p>

<p>8 Non tardes converti ad Dominum, et ne differas de die in diem.</p>

<p>9 subito enim veniet ira illius, et in tempore vindictæ disperdet te.</p>

<p>10 Noli anxius esse in divitiis iniustis: non enim proderunt tibi in die obductionis et vindictæ.</p>

<p>11 Non ventiles te in omnem ventum, et non eas in omnem viam. sic enim omnis peccator probatur in duplici lingua.</p>

<p>12 Esto firmus in via Domini, et in veritate sensus tui et scientia, et prosequatur te verbum pacis et iustitiæ.</p>

<p>13 Esto mansuetus ad audiendum verbum, ut intelligas: et cum sapientia proferas responsum verum.</p>

<p>14 Si est tibi intellectus, responde proximo: sin autem, sit manus tua super os tuum, ne capiaris in verbo indisciplinato, et confundaris.</p>

<p>15 Honor et gloria in sermone sensati, lingua vero imprudentis subversio est ipsius.</p>

<p>16 Non appelleris susurro, et lingua tua ne capiaris, et confundaris.</p>

<p>17 Super furem enim est confusio et pœnitentia, et denotatio pessima super bilinguem: susurratori autem odium, et inimicitia, et contumelia.</p>

<p>18 Iustifica pusillum, et magnum similiter.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

