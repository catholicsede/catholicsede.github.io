<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/04-numeri/chap002.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/04-numeri/index.html">Numeri</a></p>
<h1>Caput 2</h1>

<hr/>

<p>1 Locutusque est Dominus ad Moysen et Aaron dicens:</p>

<p>2 Singuli per turmas, signa, atque vexilla, et domos cognationum suarum castrametabuntur filii Israel, per gyrum tabernaculi fœderis.</p>

<p>3 Ad Orientem Iudas figet tentoria per turmas exercitus sui: eritque princeps filiorum eius Nahasson filius Aminadab.</p>

<p>4 et omnis de stirpe eius summa pugnantium, septuaginta quattuor millia sexcenti.</p>

<p>5 Iuxta eum castrametati sunt de tribu Issachar, quorum princeps fuit Nathanael filius Suar.</p>

<p>6 et omnis numerus pugnatorum eius quinquaginta quattuor millia quadringenti.</p>

<p>7 In tribu Zabulon princeps fuit Eliab filius Helon.</p>

<p>8 Omnis de stirpe eius exercitus pugnatorum, quinquaginta septem millia quadringenti.</p>

<p>9 Universi qui in castris Iudæ annumerati sunt, fuerunt centum octoginta sex millia quadringenti: et per turmas suas primi egredientur.</p>

<p>10 In castris filiorum Ruben ad meridianam plagam erit princeps Elisur filius Sedeur:</p>

<p>11 et cunctus exercitus pugnatorum eius qui numerati sunt, quadraginta sex millia quingenti.</p>

<p>12 Iuxta eum castrametati sunt de tribu Simeon: quorum princeps fuit Salamiel filius Surisaddai.</p>

<p>13 et cunctus exercitus pugnatorum eius, qui numerati sunt, quinquaginta novem millia trecenti.</p>

<p>14 In tribu Gad princeps fuit Eliasaph filius Duel.</p>

<p>15 et cunctus exercitus pugnatorum eius, qui numerati sunt, quadraginta quinque millia sexcenti quinquaginta.</p>

<p>16 Omnes qui recensiti sunt in castris Ruben, centum quinquaginta millia et mille quadringenti quinquaginta per turmas suas: in secundo loco proficiscentur.</p>

<p>17 Levabitur autem tabernaculum testimonii per officia Levitarum et turmas eorum. quomodo erigetur, ita et deponetur. Singuli per loca et ordines suos proficiscentur.</p>

<p>18 Ad occidentalem plagam erunt castra filiorum Ephraim, quorum princeps fuit Elisama filius Ammiud.</p>

<p>19 cunctus exercitus pugnatorum eius, qui numerati sunt, quadraginta millia quingenti.</p>

<p>20 Et cum eis tribus filiorum Manasse, quorum princeps fuit Gamaliel filius Phadassur.</p>

<p>21 cunctusque exercitus pugnatorum eius, qui numerati sunt, triginta duo millia ducenti.</p>

<p>22 In tribu filiorum Beniamin princeps fuit Abidan filius Gedeonis.</p>

<p>23 et cunctus exercitus pugnatorum eius, qui recensiti sunt, triginta quinque millia quadringenti.</p>

<p>24 Omnes qui numerati sunt in castris Ephraim, centum octo millia centum per turmas suas: tertii proficiscentur.</p>

<p>25 Ad Aquilonis partem castrametati sunt filii Dan: quorum princeps fuit Ahiezer filius Ammisaddai.</p>

<p>26 cunctus exercitus pugnatorum eius, qui numerati sunt, sexaginta duo millia septingenti.</p>

<p>27 Iuxta eum fixere tentoria de tribu Aser: quorum princeps fuit Phegiel filius Ochran.</p>

<p>28 cunctus exercitus pugnatorum eius, qui numerati sunt, quadraginta millia et mille quingenti.</p>

<p>29 De tribu filiorum Nephthali princeps fuit Ahira filius Enan.</p>

<p>30 cunctus exercitus pugnatorum eius, quinquaginta tria millia quadringenti.</p>

<p>31 Omnes, qui numerati sunt in castris Dan, fuerunt centum quinquaginta septem millia sexcenti: et novissimi proficiscentur.</p>

<p>32 Hic numerus filiorum Israel, per domos cognationum suarum et turmas divisi exercitus, sexcenta tria millia quingenti quinquaginta.</p>

<p>33 Levitæ autem non sunt numerati inter filios Israel: sic enim præceperat Dominus Moysi.</p>

<p>34 Feceruntque filii Israel iuxta omnia quæ mandaverat Dominus. Castrametati sunt per turmas suas, et profecti per familias ac domos patrum suorum.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

