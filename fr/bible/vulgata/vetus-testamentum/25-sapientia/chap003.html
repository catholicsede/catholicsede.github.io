<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/25-sapientia/chap003.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/25-sapientia/index.html">Sapientia</a></p>
<h1>Caput 3</h1>

<hr/>

<p>1 Iustorum autem animæ in manu Dei sunt, et non tangent illos tormentum mortis.</p>

<p>2 Visi sunt oculis insipientium mori: et æstimata est afflictio exitus illorum:</p>

<p>3 et quod a nobis est iter, exterminium: illi autem sunt in pace.</p>

<p>4 Et si coram hominibus tormenta passi sunt, spes illorum immortalitate plena est.</p>

<p>5 In paucis vexati, in multis bene disponentur: quoniam Deus tentavit eos, et invenit illos dignos se.</p>

<p>6 Tamquam aurum in fornace probavit illos, et quasi holocausti hostiam accepit illos, et in tempore erit respectus illorum.</p>

<p>7 Fulgebunt iusti et tamquam scintillæ in arundineto discurrent.</p>

<p>8 Iudicabunt nationes, et dominabuntur populis, et regnabit Dominus illorum in perpetuum.</p>

<p>9 Qui confidunt in illo, intelligent veritatem: et fideles in dilectione acquiescent illi: quoniam donum et pax est electis eius.</p>

<p>10 Impii autem secundum quæ cogitaverunt, correptionem habebunt: qui neglexerunt iustum, et a Domino recesserunt.</p>

<p>11 Sapientiam enim, et disciplinam qui abiicit, infelix est: et vacua est spes illorum, et labores sine fructu, et inutilia opera eorum.</p>

<p>12 Mulieres eorum insensatæ sunt, et nequissimi filii eorum.</p>

<p>13 Maledicta creatura eorum, quoniam felix est sterilis: et incoinquinata, quæ nescivit thorum in delicto, habebit fructum in respectione animarum sanctarum:</p>

<p>14 et spado, qui non operatus est per manus suas iniquitatem, nec cogitavit adversus Deum nequissima: dabitur enim illi fidei donum electum, et sors in templo Dei acceptissima.</p>

<p>15 Bonorum enim laborum gloriosus est fructus, et quæ non concidat radix sapientiæ.</p>

<p>16 Filii autem adulterorum in inconsummatione erunt, et ab iniquo thoro semen exterminabitur.</p>

<p>17 Et si quidem longæ vitæ erunt, in nihilum computabuntur, et sine honore erit novissima senectus illorum.</p>

<p>18 Et si celerius defuncti fuerint, non habebunt spem, nec in die agnitionis allocutionem.</p>

<p>19 Nationis enim iniquæ diræ sunt consummationes.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

