<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/vetus-testamentum/24-canticum/chap001.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/vetus-testamentum/index.html">Vetus Testamentum</a> > <a href="/fr/bible/vulgata/vetus-testamentum/24-canticum/index.html">Canticum</a></p>
<h1>Caput 1</h1>

<hr/>

<p>1 Osculetur me osculo oris sui: quia meliora sunt ubera tua vino,</p>

<p>2 fragrantia unguentis optimis. Oleum effusum nomen tuum: ideo adolescentulæ dilexerunt te.</p>

<p>3 Trahe me: post te curremus in odorem unguentorum tuorum. Introduxit me rex in cellaria sua: exultabimus et lætabimur in te, memores uberum tuorum super vinum: recti diligunt te.</p>

<p>4 Nigra sum, sed formosa, filiæ Ierusalem, sicut tabernacula Cedar, sicut pelles Salomonis.</p>

<p>5 Nolite me considerare quod fusca sim, quia decoloravit me sol: filii matris meæ pugnaverunt contra me, posuerunt me custodem in vineis: vineam meam non custodivi.</p>

<p>6 Indica mihi, quem diligit anima mea, ubi pascas, ubi cubes in meridie, ne vagari incipiam post greges sodalium tuorum.</p>

<p>7 Si ignoras te o pulcherrima inter mulieres, egredere, et abi post vestigia gregum, et pasce hœdos tuos iuxta tabernacula pastorum.</p>

<p>8 Equitatui meo in curribus Pharaonis assimilavi te amica mea.</p>

<p>9 Pulchræ sunt genæ tuæ sicut turturis: collum tuum sicut monilia.</p>

<p>10 Murenulas aureas faciemus tibi, vermiculatas argento.</p>

<p>11 Dum esset rex in accubitu suo, nardus mea dedit odorem suum.</p>

<p>12 Fasciculus myrrhæ dilectus meus mihi, inter ubera mea commorabitur.</p>

<p>13 Botrus cypri dilectus meus mihi, in vineis Engaddi.</p>

<p>14 Ecce tu pulchra es amica mea, ecce tu pulchra es, oculi tui columbarum.</p>

<p>15 Ecce tu pulcher es dilecte mi, et decorus. Lectulus noster floridus:</p>

<p>16 tigna domorum nostrarum cedrina, laquearia nostra cypressina.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

