<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/07-1-corinthii/chap012.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/07-1-corinthii/index.html">1 Corinthii</a></p>
<h1>Caput 12</h1>

<hr/>

<p>1 De spiritualibus autem, nolo vos ignorare fratres.</p>

<p>2 Scitis quoniam cum Gentes essetis, ad simulachra muta prout ducebamini euntes.</p>

<p>3 Ideo notum vobis facio, quod nemo in Spiritu Dei loquens, dicit anathema Iesu. Et nemo potest dicere, Dominus Iesus, nisi in Spiritu sancto.</p>

<p>4 Divisiones vero gratiarum sunt, idem autem Spiritus:</p>

<p>5 Et divisiones ministrationum sunt, idem autem Dominus:</p>

<p>6 Et divisiones operationum sunt, idem vero Deus, qui operatur omnia in omnibus.</p>

<p>7 Unicuique autem datur manifestatio Spiritus ad utilitatem.</p>

<p>8 Alii quidem per Spiritum datur sermo sapientiæ: alii autem sermo scientiæ secundum eundem Spiritum:</p>

<p>9 alteri fides in eodem Spiritu: alii gratia sanitatum in uno Spiritu:</p>

<p>10 alii operatio virtutum, alii prophetia, alii discretio spirituum, alii genera linguarum, alii interpretatio sermonum.</p>

<p>11 Hæc autem omnia operantur unus atque idem Spiritus, dividens singulis prout vult.</p>

<p>12 Sicut enim corpus unum est, et membra habet multa, omnia autem membra corporis cum sint multa, unum tamen corpus sunt: ita et Christus.</p>

<p>13 Etenim in uno Spiritu omnes nos in unum corpus baptizati sumus, sive Iudæi, sive Gentiles, sive servi, sive liberi: et omnes in uno Spiritu potati sumus.</p>

<p>14 Nam et corpus non est unum membrum, sed multa.</p>

<p>15 Si dixerit pes: Quoniam non sum manus, non sum de corpore: num ideo non est de corpore?</p>

<p>16 Et si dixerit auris: Quoniam non sum oculus, non sum de corpore: num ideo est de corpore?</p>

<p>17 Si totum corpus oculus: ubi auditus? Si totum auditus: ubi odoratus?</p>

<p>18 Nunc autem posuit Deus membra, unumquodque eorum in corpore sicut voluit.</p>

<p>19 Quod si essent omnia unum membrum, ubi corpus?</p>

<p>20 Nunc autem multa quidem membra, unum autem corpus.</p>

<p>21 Non potest autem oculus dicere manui: Opera tua non indigeo: aut iterum caput pedibus: Non estis mihi necessarii.</p>

<p>22 Sed multo magis quæ videntur membra corporis infirmiora esse, necessariora sunt:</p>

<p>23 et quæ putamus ignobiliora membra esse corporis, his honorem abundantiorem circumdamus: et quæ inhonesta sunt nostra, abundantiorem honestatem habent.</p>

<p>24 Honesta autem nostra nullius egent: sed Deus temperavit corpus, ei, cui deerat, abundationem tribuendo honorem,</p>

<p>25 ut non sit schisma in corpore, sed idipsum pro invicem solicita sint membra.</p>

<p>26 Et si quid patitur unum membrum, compatiuntur omnia membra: sive gloriatur unum membrum, congaudent omnia membra.</p>

<p>27 Vos autem estis corpus Christi, et membra de membro.</p>

<p>28 Et quosdam quidem posuit Deus in Ecclesia primum Apostolos, secundo Prophetas, exinde Doctores, deinde virtutes, exinde gratias curationum, opitulationes, gubernationes, genera linguarum, interpretationes sermonum.</p>

<p>29 Numquid omnes Apostoli? numquid omnes Prophetæ? numquid omnes Doctores?</p>

<p>30 numquid omnes virtutes? numquid omnes gratiam habent curationum? numquid omnes linguis loquuntur? numquid omnes interpretantur?</p>

<p>31 Æmulamini autem charismata meliora. Et adhuc excellentiorem viam vobis demonstro.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

