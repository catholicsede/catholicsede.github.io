<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/11-philippenses/chap002.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/11-philippenses/index.html">Philippenses</a></p>
<h1>Caput 2</h1>

<hr/>

<p>1 Si qua ergo consolatio in Christo, si quod solatium charitatis, si qua societas spiritus, si qua viscera miserationis:</p>

<p>2 implete gaudium meum ut idem sapiatis, eandem charitatem habentes, unanimes, idipsum sentientes,</p>

<p>3 nihil per contentionem, neque per inanem gloriam: sed in humilitate superiores sibi invicem arbitrantes,</p>

<p>4 non quæ sua sunt singuli considerantes, sed ea, quæ aliorum.</p>

<p>5 Hoc enim sentite in vobis, quod et in Christo Iesu:</p>

<p>6 qui cum in forma Dei esset, non rapinam arbitratus est esse se æqualem Deo:</p>

<p>7 sed semetipsum exinanivit formam servi accipiens, in similitudinem hominum factus, et habitu inventus ut homo.</p>

<p>8 Humiliavit semetipsum factus obediens usque ad mortem, mortem autem crucis.</p>

<p>9 Propter quod et Deus exaltavit illum, et donavit illi nomen, quod est super omne nomen:</p>

<p>10 ut in nomine Iesu omne genu flectatur cælestium, terrestrium, et infernorum,</p>

<p>11 et omnis lingua confiteatur quia Dominus Iesus Christus in gloria est Dei Patris.</p>

<p>12 Itaque charissimi mei (sicut semper obedistis): non ut in præsentia mei tantum, sed multo magis nunc in absentia mea, cum metu et tremore vestram salutem operamini.</p>

<p>13 Deus est enim, qui operatur in vobis et velle, et perficere pro bona voluntate.</p>

<p>14 Omnia autem facite sine murmurationibus, et hæsitationibus:</p>

<p>15 ut sitis sine querela, et simplices filii Dei, sine reprehensione in medio nationis pravæ, et perversæ: inter quos lucetis sicut luminaria in mundo,</p>

<p>16 verbum vitæ continentes ad gloriam meam in die Christi, quia non in vacuum cucurri, neque in vacuum laboravi.</p>

<p>17 Sed et si immolor supra sacrificium, et obsequium fidei vestræ, gaudeo, et congratulor omnibus vobis.</p>

<p>18 Idipsum autem et vos gaudete, et congratulamini mihi.</p>

<p>19 Spero autem in Domino Iesu, Timotheum me cito mittere ad vos: ut et ego bono animo sim, cognitis quæ circa vos sunt.</p>

<p>20 Neminem enim habeo tam unanimem, qui sincera affectione pro vobis solicitus sit.</p>

<p>21 Omnes enim quæ sua sunt quærunt, non quæ sunt Iesu Christi.</p>

<p>22 Experimentum autem eius cognoscite, quia sicut patri filius, mecum servivit in Evangelio.</p>

<p>23 Hunc igitur spero me mittere ad vos, mox ut videro quæ circa me sunt.</p>

<p>24 Confido autem in Domino quoniam et ipse veniam ad vos cito.</p>

<p>25 Necessarium autem existimavi Epaphroditum fratrem, et cooperatorem, et commilitonem meum, vestrum autem apostolum, et ministrum necessitatis meæ, mittere ad vos:</p>

<p>26 quoniam quidem omnes vos desiderabat: et mœstus erat, propterea quod audieratis illum infirmatum.</p>

<p>27 Nam et infirmatus est usque ad mortem: sed Deus misertus est eius: non solum autem eius, verum etiam et mei, ne tristitiam super tristitiam haberem.</p>

<p>28 Festinantius ergo misi illum, ut viso eo iterum gaudeatis, et ego sine tristitia sim.</p>

<p>29 Excipite itaque illum cum omni gaudio in Domino, et eiusmodi cum honore habetote.</p>

<p>30 quoniam propter opus Christi usque ad mortem accessit, tradens animam suam ut impleret id, quod ex vobis deerat erga meum obsequium.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

