<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/19-hebraei/chap007.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/19-hebraei/index.html">Hebraei</a></p>
<h1>Caput 7</h1>

<hr/>

<p>1 Hic enim Melchisedech, rex Salem, sacerdos Dei summi, qui obviavit Abrahæ regresso a cæde regum, et benedixit ei:</p>

<p>2 cui et decimas omnium divisit Abraham: primum quidem qui interpretatur rex iustitiæ: deinde autem et rex Salem, quod est, rex pacis,</p>

<p>3 sine patre, sine matre, sine genealogia, neque initium dierum, neque finem vitæ habens, assimilatus autem Filio Dei, manet sacerdos in perpetuum.</p>

<p>4 Intuemini autem quantus sit hic, cui et decimas dedit de præcipuis Abraham patriarcha.</p>

<p>5 Et quidem de filiis Levi sacerdotium accipientes, mandatum habent decimas sumere a populo secundum legem, id est, a fratribus suis: quamquam et ipsi exierint de lumbis Abrahæ.</p>

<p>6 Cuius autem generatio non annumeratur in eis, decimas sumpsit ab Abraham, et hunc, qui habebat repromissiones, benedixit.</p>

<p>7 Sine ulla autem contradictione, quod minus est, a meliore benedicitur.</p>

<p>8 Et hic quidem, decimas morientes homines accipiunt: ibi autem contestatur, quia vivit.</p>

<p>9 Et (ut ita dictum sit) per Abraham, et Levi, qui decimas accepit, decimatus est:</p>

<p>10 adhuc enim in lumbis patris erat, quando obviavit ei Melchisedech.</p>

<p>11 Si ergo consummatio per sacerdotium Leviticum erat (populus enim sub ipso legem accepit) quid adhuc necessarium fuit secundum ordinem Melchisedech, alium surgere sacerdotem, et non secundum ordinem Aaron dici?</p>

<p>12 Translato enim sacerdotio, necesse erat ut et legis translatio fiat.</p>

<p>13 In quo enim hæc dicuntur, de alia tribu est, de qua nullus altari præsto fuit.</p>

<p>14 Manifestum est enim quod ex Iuda ortus sit Dominus noster: in qua tribu nihil de sacerdotibus Moyses locutus est.</p>

<p>15 Et amplius adhuc manifestum est: si secundum similitudinem Melchisedech exurgat alius sacerdos,</p>

<p>16 qui non secundum legem mandati carnalis factus est, sed secundum virtutem vitæ insolubilis.</p>

<p>17 Contestatur enim: Quoniam tu es sacerdos in æternum, secundum ordinem Melchisedech.</p>

<p>18 Reprobatio quidem fit præcedentis mandati, propter infirmitatem eius, et inutilitatem:</p>

<p>19 nihil enim ad perfectum adduxit lex: introductio vero melioris spei, per quam proximamus ad Deum.</p>

<p>20 Et quantum est non sine iureiurando (alii quidem sine iureiurando sacerdotes facti sunt,</p>

<p>21 hic autem cum iureiurando per eum, qui dixit ad illum: Iuravit Dominus, et non pœnitebit eum: tu es sacerdos in æternum):</p>

<p>22 in tantum melioris testamenti sponsor factus est Iesus.</p>

<p>23 Et alii quidem plures facti sunt sacerdotes, idcirco quod morte prohiberentur permanere:</p>

<p>24 hic autem eo quod maneat in æternum, sempiternum habet sacerdotium.</p>

<p>25 Unde et salvare in perpetuum potest accedentes per semetipsum ad Deum: semper vivens ad interpellandum pro nobis.</p>

<p>26 Talis enim decebat ut nobis esset pontifex, sanctus, innocens, impollutus, segregatus a peccatoribus, et excelsior cælis factus:</p>

<p>27 qui non habet necessitatem quotidie, quemadmodum sacerdotes, prius pro suis delictis hostias offerre, deinde pro populi: hoc enim fecit semel, seipsum offerendo.</p>

<p>28 Lex enim homines constituit sacerdotes infirmitatem habentes: sermo autem iurisiurandi, qui post legem est, Filium in æternum perfectum.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

