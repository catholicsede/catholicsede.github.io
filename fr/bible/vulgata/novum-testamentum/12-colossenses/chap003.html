<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/12-colossenses/chap003.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/12-colossenses/index.html">Colossenses</a></p>
<h1>Caput 3</h1>

<hr/>

<p>1 Igitur, si consurrexistis cum Christo: quæ sursum sunt quærite, ubi Christus est in dextera Dei sedens:</p>

<p>2 quæ sursum sunt sapite, non quæ super terram.</p>

<p>3 Mortui enim estis, et vita vestra est abscondita cum Christo in Deo.</p>

<p>4 Cum Christus apparuerit, vita vestra: tunc et vos apparebitis cum ipso in gloria.</p>

<p>5 Mortificate ergo membra vestra, quæ sunt super terram: fornicationem, immunditiam, libidinem, concupiscentiam malam, et avaritiam, quæ est simulacrorum servitus:</p>

<p>6 propter quæ venit ira Dei super filios incredulitatis:</p>

<p>7 in quibus et vos ambulastis aliquando, cum viveritis in illis.</p>

<p>8 Nunc autem deponite et vos omnia: iram, indignationem, malitiam, blasphemiam, turpem sermonem de ore vestro.</p>

<p>9 Nolite mentiri invicem, expoliantes vos veterem hominem cum actibus suis,</p>

<p>10 et induentes novum eum, qui renovatur in agnitionem secundum imaginem eius, qui creavit illum.</p>

<p>11 ubi non est Gentilis, et Iudæus, circumcisio, et præputium, Barbarus, et Scytha, servus, et liber: sed omnia, et in omnibus Christus.</p>

<p>12 Induite vos ergo sicut electi Dei, sancti, et dilecti, viscera misericordiæ, benignitatem, humilitatem, modestiam, patientiam:</p>

<p>13 supportantes invicem, et donantes vobismetipsis si quis adversus aliquem habet querelam: sicut et Dominus donavit vobis, ita et vos.</p>

<p>14 Super omnia autem hæc, charitatem habete, quod est vinculum perfectionis:</p>

<p>15 et pax Christi exultet in cordibus vestris, in qua et vocati estis in uno corpore: et grati estote.</p>

<p>16 Verbum Christi habitet in vobis abundanter, in omni sapientia, docentes, et commonentes vosmetipsos, psalmis, hymnis, et canticis spiritualibus, in gratia cantantes in cordibus vestris Deo.</p>

<p>17 Omne, quodcumque facitis in verbo aut in opere, omnia in nomine Domini Iesu Christi, gratias agentes Deo et Patri per ipsum.</p>

<p>18 Mulieres subditæ estote viris, sicut oportet, in Domino.</p>

<p>19 Viri diligite uxores vestras, et nolite amari esse ad illas.</p>

<p>20 Filii obedite parentibus per omnia: hoc enim placitum est in Domino.</p>

<p>21 Patres, nolite ad indignationem provocare filios vestros, ut non pusillo animo fiant.</p>

<p>22 Servi obedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Deum.</p>

<p>23 Quodcumque facitis, ex animo operamini sicut Domino, et non hominibus:</p>

<p>24 scientes quod a Domino accipietis retributionem hereditatis. Domino Christo servite.</p>

<p>25 qui enim iniuriam facit, recipiet id, quod inique gessit: et non est personarum acceptio apud Deum.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

