<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/08-2-corinthii/chap006.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/08-2-corinthii/index.html">2 Corinthii</a></p>
<h1>Caput 6</h1>

<hr/>

<p>1 Adiuvantes autem exhortamur ne in vacuum gratiam Dei recipiatis.</p>

<p>2 Ait enim: Tempore accepto exaudivi te, et in die salutis adiuvi te. Ecce nunc tempus acceptabile, ecce nunc dies salutis.</p>

<p>3 nemini dantes ullam offensionem, ut non vituperetur ministerium nostrum:</p>

<p>4 sed in omnibus exhibeamus nosmetipsos sicut Dei ministros in multa patientia, in tribulationibus, in necessitatibus, in angustiis,</p>

<p>5 in plagis, in carceribus, in seditionibus, in laboribus, in vigiliis, in ieiuniis,</p>

<p>6 in castitate, in scientia, in longanimitate, in suavitate, in Spiritu sancto, in charitate non ficta,</p>

<p>7 in verbo veritatis, in virtute Dei, per arma iustitiæ a dextris, et a sinistris,</p>

<p>8 per gloriam, et ignobilitatem, per infamiam, et bonam famam: ut seductores, et veraces, sicut qui ignoti, et cogniti:</p>

<p>9 quasi morientes, et ecce vivimus: ut castigati, et non mortificati:</p>

<p>10 quasi tristes, semper autem gaudentes: sicut egentes, multos autem locupletantes: tamquam nihil habentes, et omnia possidentes.</p>

<p>11 Os nostrum patet ad vos, o Corinthii, cor nostrum dilatatum est.</p>

<p>12 Non angustiamini in nobis: angustiamini autem in visceribus vestris:</p>

<p>13 eandem autem habentes renumerationem, tamquam filiis dico: dilatamini et vos.</p>

<p>14 Nolite iugum ducere cum infidelibus. Quæ enim participatio iustitiæ cum iniquitate? Aut quæ societas luci ad tenebras?</p>

<p>15 Quæ autem conventio Christi ad Belial? Aut quæ pars fideli cum infideli?</p>

<p>16 Qui autem consensus templo Dei cum idolis? Vos enim estis templum Dei vivi, sicut dicit Deus: Quoniam inhabitabo in illis, et inambulabo inter eos, et ero illorum Deus, et ipsi erunt mihi populus.</p>

<p>17 Propter quod exite de medio eorum, et separamini, dicit Dominus, et immundum ne tetigeritis:</p>

<p>18 et ego recipiam vos: et ero vobis in patrem, et vos eritis mihi in filios, et filias, dicit Dominus omnipotens.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

