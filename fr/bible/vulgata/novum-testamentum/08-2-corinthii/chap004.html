<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/08-2-corinthii/chap004.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/08-2-corinthii/index.html">2 Corinthii</a></p>
<h1>Caput 4</h1>

<hr/>

<p>1 Ideo habentes administrationem, iuxta quod misericordiam consecuti sumus, non deficimus,</p>

<p>2 sed abdicamus occulta dedecoris, non ambulantes in astutia, neque adulterantes verbum Dei, sed in manifestatione veritatis commendantes nosmetipsos ad omnem conscientiam hominum coram Deo.</p>

<p>3 Quod si etiam opertum est Evangelium nostrum: in iis, qui pereunt, est opertum:</p>

<p>4 in quibus Deus huius sæculi excæcavit mentes infidelium, ut non fulgeat illis illuminatio Evangelii gloriæ Christi, qui est imago Dei.</p>

<p>5 Non enim nosmetipsos prædicamus, sed Iesum Christum Dominum nostrum: nos autem servos vestros per Iesum:</p>

<p>6 quoniam Deus, qui dixit de tenebris lucem splendescere, ipse illuxit in cordibus nostris ad illuminationem scientiæ claritatis Dei, in facie Christi Iesu.</p>

<p>7 Habemus autem thesaurum istum in vasis fictilibus: ut sublimitas sit virtutis Dei, et non ex nobis.</p>

<p>8 In omnibus tribulationem patimur, sed non angustiamur: aporiamur, sed non destituimur:</p>

<p>9 persecutionem patimur, sed non derelinquimur: deiicimur, sed non perimus:</p>

<p>10 semper mortificationem Iesu in corpore nostro circumferentes, ut et vita Iesu manifestetur in corporibus nostris.</p>

<p>11 Semper enim nos, qui vivimus, in mortem tradimur propter Iesum: ut et vita Iesu manifestetur in carne nostra mortali.</p>

<p>12 Ergo mors in nobis operatur, vita autem in vobis.</p>

<p>13 Habentes autem eundem spiritum fidei, sicut scriptum est: Credidi, Propter quod locutus sum: et nos credimus, propter quod et loquimur:</p>

<p>14 scientes quoniam qui suscitavit Iesum, et nos cum Iesu suscitabit, et constituet vobiscum.</p>

<p>15 Omnia enim propter vos: ut gratia abundans, per multos in gratiarum actione, abundet in gloriam Dei.</p>

<p>16 Propter quod non deficimus: sed licet is, qui foris est, noster homo corrumpatur: tamen is, qui intus est, renovatur de die in diem.</p>

<p>17 Id enim, quod in præsenti est momentaneum et leve tribulationis nostræ, supra modum in sublimitate æternum gloriæ pondus operatur in nobis,</p>

<p>18 non contemplantibus nobis quæ videntur, sed quæ non videntur. Quæ enim videntur, temporalia sunt: quæ autem non videntur, æterna sunt.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

