<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/13-1-thessalonicenses/chap005.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/13-1-thessalonicenses/index.html">1 Thessalonicenses</a></p>
<h1>Caput 5</h1>

<hr/>

<p>1 De temporibus autem, et momentis fratres non indigetis ut scribamus vobis.</p>

<p>2 Ipsi enim diligenter scitis quia dies Domini, sicut fur in nocte, ita veniet.</p>

<p>3 cum enim dixerint pax, et securitas: tunc repentius eis superveniet interitus, sicut dolor in utero habenti, et non effugient.</p>

<p>4 Vos autem fratres non estis in tenebris, ut vos dies illa tamquam fur comprehendat:</p>

<p>5 omnes enim vos filii lucis estis, et filii diei: non sumus noctis, neque tenebrarum.</p>

<p>6 Igitur non dormiamus sicut et ceteri, sed vigilemus, et sobrii simus.</p>

<p>7 Qui enim dormiunt, nocte dormiunt: et qui ebrii sunt, nocte ebrii sunt.</p>

<p>8 Nos autem, qui diei sumus, sobrii simus, induti loricam fidei, et charitatis, et galeam spem salutis:</p>

<p>9 quoniam non posuit nos Deus in iram, sed in acquisitionem salutis per Dominum nostrum Iesum Christum,</p>

<p>10 qui mortuus est pro nobis: ut sive vigilemus, sive dormiamus, simul cum illo vivamus.</p>

<p>11 Propter quod consolamini invicem: et ædificate alterutrum, sicut et facitis.</p>

<p>12 Rogamus autem vos fratres ut noveritis eos, qui laborant inter vos, et præsunt vobis in Domino, et monent vos,</p>

<p>13 ut habeatis illos abundantius in charitate propter opus illorum: pacem habete cum eis.</p>

<p>14 Rogamus autem vos fratres, corripite inquietos, consolamini pusillanimes, suscipite infirmos, patientes estote ad omnes.</p>

<p>15 Videte ne quis malum pro malo alicui reddat: sed semper quod bonum est sectamini in invicem, et in omnes.</p>

<p>16 Semper gaudete.</p>

<p>17 Sine intermissione orate.</p>

<p>18 In omnibus gratias agite: hæc est enim voluntas Dei in Christo Iesu in omnibus vobis.</p>

<p>19 Spiritum nolite extinguere.</p>

<p>20 Prophetias nolite spernere.</p>

<p>21 Omnia autem probate: quod bonum est tenete.</p>

<p>22 Ab omni specie mala abstinete vos:</p>

<p>23 Ipse autem Deus pacis sanctificet vos per omnia: ut integer spiritus vester, et anima, et corpus sine querela in adventu Domini nostri Iesu Christi servetur.</p>

<p>24 Fidelis est, qui vocavit vos: qui etiam faciet.</p>

<p>25 Fratres orate pro nobis.</p>

<p>26 Salutate fratres omnes in osculo sancto.</p>

<p>27 Adiuro vos per Dominum ut legatur epistola hæc omnibus sanctis fratribus.</p>

<p>28 Gratia Domini nostri Iesu Christi vobiscum. Amen.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

