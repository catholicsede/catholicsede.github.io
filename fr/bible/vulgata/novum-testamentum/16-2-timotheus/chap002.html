<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/16-2-timotheus/chap002.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/16-2-timotheus/index.html">2 Timotheus</a></p>
<h1>Caput 2</h1>

<hr/>

<p>1 Tu ergo fili mi confortare in gratia, quæ est in Christo Iesu:</p>

<p>2 et quæ audisti a me per multos testes, hæc commenda fidelibus hominibus, qui idonei erant et alios docere.</p>

<p>3 Labora sicut bonus miles Christi Iesu.</p>

<p>4 Nemo militans Deo implicat se negotiis sæcularibus: ut ei placeat, cui se probavit.</p>

<p>5 Nam et qui certat in agone, non coronatur nisi legitime certaverit.</p>

<p>6 Laborantem agricolam oportet primum de fructibus percipere.</p>

<p>7 Intellige quæ dico: dabit enim tibi Dominus in omnibus intellectum.</p>

<p>8 Memor esto Dominum IESUM CHRISTUM resurrexisse a mortuis ex semine David, secundum Evangelium meum,</p>

<p>9 in quo laboro usque ad vincula, quasi male operans: sed verbum Dei non est alligatum.</p>

<p>10 Ideo omnia sustineo propter electos, ut et ipsi salutem consequantur, quæ est in Christo Iesu, cum gloria cælesti.</p>

<p>11 Fidelis sermo: Nam si commortui sumus, et convivemus:</p>

<p>12 si sustinebimus, et conregnabimus: si negaverimus, et ille negabit nos:</p>

<p>13 si non credimus, ille fidelis permanet, negare seipsum non potest.</p>

<p>14 Hæc commone: testificans coram Domino. Noli contendere verbis: ad nihil enim utile est, nisi ad subversionem audientium.</p>

<p>15 Solicite cura teipsum probabilem exhibere Deo, operarium inconfusibilem, recte tractantem verbum veritatis:</p>

<p>16 Profana autem, et vaniloquia devita: multum enim proficiunt ad impietatem:</p>

<p>17 et sermo eorum ut cancer serpit: ex quibus est Hymenæus, et Philetus,</p>

<p>18 qui a veritate exciderunt, dicentes resurrectionem esse iam factam, et subverterunt quorumdam fidem.</p>

<p>19 Sed firmum fundamentum Dei stat, habens signaculum hoc: Cognovit Dominus qui sunt eius, et discedat ab iniquitate omnis, qui nominat nomen Domini.</p>

<p>20 In magna autem domo non solum sunt vasa aurea, et argentea, sed et lignea, et fictilia: et quædam quidem in honorem, quædam autem in contumeliam.</p>

<p>21 Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum.</p>

<p>22 Iuvenilia autem desideria fuge, sectare vero iustitiam, fidem, spem, charitatem, et pacem cum iis, qui invocant Dominum de corde puro.</p>

<p>23 Stultas autem, et sine disciplina quæstiones devita: sciens quia generant lites.</p>

<p>24 Servum autem Domini non oportet litigare: sed mansuetum esse ad omnes, docibilem, patientem,</p>

<p>25 cum modestia corripientem eos, qui resistunt veritati: nequando Deus det illis pœnitentiam ad cognoscendam veritatem,</p>

<p>26 et resipiscant a diaboli laqueis, a quo captivi tenentur ad ipsius voluntatem.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

