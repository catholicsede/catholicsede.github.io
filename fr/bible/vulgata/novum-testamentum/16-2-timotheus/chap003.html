<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/16-2-timotheus/chap003.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/16-2-timotheus/index.html">2 Timotheus</a></p>
<h1>Caput 3</h1>

<hr/>

<p>1 Hoc autem scito, quod in novissimis diebus instabunt tempora periculosa:</p>

<p>2 erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,</p>

<p>3 sine affectione, sine pace, criminatores, incontinentes, immites, sine benignitate,</p>

<p>4 proditores, protervi, tumidi, et voluptatum amatores magis quam Dei:</p>

<p>5 habentes speciem quidem pietatis, virtutem autem eius abnegantes. Et hos devita:</p>

<p>6 ex his enim sunt, qui penetrant domos, et captivas ducunt mulierculas oneratas peccatis, quæ ducuntur variis desideriis:</p>

<p>7 semper discentes, et numquam ad scientiam veritatis pervenientes.</p>

<p>8 Quemadmodum autem Iannes, et Mambres restiterunt Moysi: ita et hi resistunt veritati, homines corrupti mente, reprobi circa fidem,</p>

<p>9 sed ultra non proficient: insipientia enim eorum manifesta erit omnibus, sicut et illorum fuit.</p>

<p>10 Tu autem assecutus es meam doctrinam, institutionem, propositum, fidem, longanimitatem, dilectionem, patientiam,</p>

<p>11 persecutiones, passiones: qualia mihi facta sunt Antiochiæ, Iconii, et Lystris: quales persecutiones sustinui, et ex omnibus eripuit me Dominus.</p>

<p>12 Et omnes, qui pie volunt vivere in Christo Iesu, persecutionem patientur.</p>

<p>13 Mali autem homines, et seductores proficient in peius, errantes, et in errorem mittentes.</p>

<p>14 Tu vero permane in iis, quæ didicisti, et credita sunt tibi: sciens a quo didiceris.</p>

<p>15 et quia ab infantia sacras litteras nosti, quæ te possunt instruere ad salutem, per fidem, quæ est in Christo Iesu.</p>

<p>16 Omnis scriptura divinitus inspirata utilis est ad docendum, ad arguendum, ad corripiendum, et erudiendum in iustitia:</p>

<p>17 ut perfectus sit homo Dei, ad omne opus bonum instructus.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

