<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/15-1-timotheus/chap003.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/15-1-timotheus/index.html">1 Timotheus</a></p>
<h1>Caput 3</h1>

<hr/>

<p>1 Fidelis sermo: si quis episcopatum desiderat, bonum opus desiderat.</p>

<p>2 Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,</p>

<p>3 non vinolentum, non percussorem, sed modestum: non litigiosum, non cupidum, sed</p>

<p>4 suæ domui bene præpositum: filios habentem subditos cum omni castitate.</p>

<p>5 Si quis autem domui suæ præesse nescit, quomodo Ecclesiæ Dei diligentiam habebit?</p>

<p>6 Non neophytum: ne in superbiam elatus, in iudicium incidat diaboli.</p>

<p>7 Oportet autem illum et testimonium habere bonum ab iis, qui foris sunt, ut non in opprobrium incidat, et in laqueum diaboli.</p>

<p>8 Diaconos similiter pudicos, non bilingues, non multo vino deditos, non turpe lucrum sectantes:</p>

<p>9 habentes mysterium fidei in conscientia pura.</p>

<p>10 Et hi autem probentur primum: et sic ministrent, nullum crimen habentes.</p>

<p>11 Mulieres similiter pudicas, non detrahentes, sobrias, fideles in omnibus.</p>

<p>12 Diaconi sint unius uxoris viri: qui filiis suis bene præsint, et suis domibus.</p>

<p>13 Qui enim bene ministraverint, gradum bonum sibi acquirent, et multam fiduciam in fide, quæ est in Christo Iesu.</p>

<p>14 Hæc tibi scribo, sperans me ad te venire cito.</p>

<p>15 si autem tardavero, ut scias quomodo oporteat te in domo Dei conversari, quæ est Ecclesia Dei vivi, columna et firmamentum veritatis.</p>

<p>16 Et manifeste magnum est pietatis sacramentum, quod manifestatum est in carne, iustificatum est in spiritu, apparuit angelis, prædicatum est Gentibus, creditum est in mundo, assumptum est in gloria.</p>
</article>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

