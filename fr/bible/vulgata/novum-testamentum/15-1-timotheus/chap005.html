<!DOCTYPE html>
<html lang="fr">
	<head>
	<meta charset="utf-8"/>
	<meta name="viewport" content="width=device-width"/>
	<title>CatholicSede</title>
	<link rel="stylesheet" href="https://catholicsede.github.io/css/style.css"/>
	<link rel="stylesheet" href="/css/style.css"/>
	<link rel="canonical" href="https://catholicsede.github.io/fr/bible/vulgata/novum-testamentum/15-1-timotheus/chap005.html" />
	<link rel="icon" type="image/png" href="/images/favicon.png" />
	</head>

	<body>
	<header>
	<div class="header-site"><a href="https://catholicsede.github.io">CatholicSede.github.io</a></div>

	<div class="header-text">Ce site promeut la foi catholique traditionnelle nécessaire pour le salut.</div>

	</br>
	</header>	

	<nav>
	<a href="/fr">Accueil</a> |
	<a href="/fr/bible/index.html">Bible</a> |
	<a href="/fr/doctrine/index.html">Doctrine</a> |
	<a href="/fr/spiritualite/index.html">Spiritualité</a> |
	<a href="/fr/apologetique/index.html">Apologétique</a> |
	<a href="/fr/liens.html">Liens</a> |
	<a href="/fr/contact.html">Contact</a> |
	<a href="/en">English</a>
	</nav>

	<article>
<p>
 > <a href="/fr/bible/index.html">Bible</a> > <a href="/fr/bible/vulgata/index.html">Biblia Vulgata</a> > <a href="/fr/bible/vulgata/novum-testamentum/index.html">Novum Testamentum</a> > <a href="/fr/bible/vulgata/novum-testamentum/15-1-timotheus/index.html">1 Timotheus</a></p>
<h1>Caput 5</h1>

<hr/>

<p>1 Seniorem ne increpaveris, sed obsecra ut patrem: iuvenes, ut fratres:</p>

<p>2 anus, ut matres: iuvenculas, ut sorores in omni castitate:</p>

<p>3 Viduas honora, quæ vere viduæ sunt.</p>

<p>4 Si qua autem vidua filios, aut nepotes habet: discat primum domum suam regere, et mutuam vicem reddere parentibus: hoc enim acceptum est coram Deo.</p>

<p>5 Quæ autem vere vidua est, et desolata, speret in Deum, et instet obsecrationibus, et orationibus nocte ac die.</p>

<p>6 Nam quæ in deliciis est, vivens mortua est.</p>

<p>7 Et hoc præcipe ut irreprehensibiles sint.</p>

<p>8 Si quis autem suorum, et maxime domesticorum curam non habet, fidem negavit, et est infideli deterior.</p>

<p>9 Vidua eligatur non minus sexaginta annorum, quæ fuerit unius viri uxor,</p>

<p>10 in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.</p>

<p>11 Adolescentiores autem viduas devita: Cum enim luxuriatæ fuerint in Christo, nubere volunt:</p>

<p>12 habentes damnationem, quia primam fidem irritam fecerunt.</p>

<p>13 simul autem et otiosæ discunt circuire domos: non solum otiosæ, sed et verbosæ, et curiosæ, loquentes quæ non oportet.</p>

<p>14 Volo ergo iuniores nubere, filios procreare, matresfamilias esse, nullam occasionem dare adversario maledicti gratia.</p>

<p>15 Iam enim quædam conversæ sunt retro satanam.</p>

<p>16 Si quis fidelis habet viduas, subministret illis, et non gravetur Ecclesia: ut iis, quæ vere viduæ sunt, sufficiat.</p>

<p>17 Qui bene præsunt presbyteri, duplici honore digni habeantur: maxime qui laborant in verbo et doctrina.</p>

<p>18 Dicit enim Scriptura: Non alligabis os bovi trituranti. Et: Dignus est operarius mercede sua.</p>

<p>19 Adversus presbyterum accusationem noli recipere, nisi sub duobus aut tribus testibus.</p>

<p>20 Peccantes coram omnibus argue: ut et ceteri timorem habeant.</p>

<p>21 Testor coram Deo et Christo Iesu, et electis angelis, ut hæc custodias sine præiudicio, nihil faciens in alteram partem declinando.</p>

<p>22 Manus cito nemini imposueris, neque communicaveris peccatis alienis. Teipsum castum custodi.</p>

<p>23 Noli adhuc aquam bibere, sed modico vino utere propter stomachum tuum, et frequentes tuas infirmitates.</p>

<p>24 Quorundam hominum peccata manifesta sunt, præcedentia ad iudicium: quosdam autem et subsequuntur.</p>

<p>25 Similiter et facta bona manifesta sunt: et quæ aliter se habent, abscondi non possunt.</p>
</article>
<hr>
<footer>
	Copyright &copy; 2023 <a href="https://catholicsede.github.io">CatholicSede.github.io</a>. Tous droits réservés.
</footer>
</body>
</html>

